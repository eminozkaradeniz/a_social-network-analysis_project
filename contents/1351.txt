Şampiyon Sporcuların Gurur Günü | Necat Hepkon Spor Bilimleri Fakültesi DEÜ DEBİS Menüye Geç Anasayfa Fakültemiz Fakültemiz Hakkında Yönetim Yönetim Kurulu Fakülte Kurulu Komisyonlar ve Koordinatörlükler Laboratuvarımız Sayılarla Spor Bilimleri Fakültesi Akademik Akademik Personel Form Arşivi Bölümler Beden Eğitimi ve Spor Öğretmenliği Bölümü Antrenörlük Eğitimi Bölümü Rekreasyon Bölümü Spor Yöneticiliği Bölümü Uzaktan Eğitim Online DEU DEUZEM Uzaktan Öğreniyorum e-rehber Uzaktan Eğitim Destek Sayfası Dokuz Eylül Üniversitesi Uzaktan Eğitim Uygulama ve Araştırma Merkezi Yönetmeliği Yükseköğretim Kurumlarında Uzaktan Öğretime İlişkin Usul ve Esaslar Uzaktan Eğitim Programlarının ve Derslerinin Yürütülmesine Yönelik Yönerge Uzaktan Eğitim Hakkında Sıkça Sorulan Sorular Öğrenci Akademik Takvim Ders Programı Sınav Takvimi Erasmus-Farabi -Mevlana Dilekçe ve Formlar Yönetmelik ve Esaslar Not Hesaplama Mezun Bilgi Sistemi Personel İdari Personel Kanun ve Yönetmelikler İletişim İletişim Bilgileri Telefon Rehberi Şampiyon Sporcuların Gurur Günü Yayınlanma Tarihi: 27-05-2019 Akademik eğitimi, kültürel faaliyetler ve sportif başarılarla harmanlayan Dokuz Eylül Üniversitesi’nde başarılı sporcular ödüllerini aldı. Gençlik ve Spor Haftası etkinlikleri kapsamında Sabancı Kültür Sarayında düzenlenen ‘2019 Spor Ödülleri Programı’nda konuşan DEÜ Rektörü Nükhet Hotar, “Eğitim ve öğretimin gereği olan kültürel ve sportif faaliyetleri; bilimsel çalışmalarla eş zamanlı şekilde yapıyoruz. Çeşitli branşlarda ödül alan ve üniversitemizin 36. Rektörlük Kupası’nı kazanan sporcu ve takımlarımızı tebrik ediyorum” dedi. Dokuz Eylül Üniversitesi tarafından, Gençlik ve Spor Haftası etkinlikleri kapsamında Sabancı Kültür Sarayında 2019 Spor Ödülleri Programı düzenlendi. Etkinlikte Türkiye Üniversite Sporları Federasyonu Üniversiteler Ligi Müsabakalarında, çeşitli branşlarda ulusal ve uluslararası yarışmalarda ödül alan öğrenciler, ödüllerini DEÜ Rektörü Prof. Dr. Nükhet Hotar’a sundu. Ayrıca DEÜ’de düzenlenen ve 6 branşta bin 353 öğrencinin katıldığı 36. Rektörlük Kupası’nı kazanan sporcu ve takımlara da Rektör Hotar ve üniversite yönetimi tarafından madalyaları verildi. Düzenlenen törende konuşan Dokuz Eylül Üniversitesi Rektörü Prof. Dr. Nükhet Hotar, DEÜ’nün; dünyada ilk 500 üniversite arasına girmeye aday olduğunu ve bu başarının öğrenciler ve akademik kadrolarla elde edileceğini söyledi. Rektör Hotar, “Türkiye Üniversite Sporları Federasyonu Üniversiteler Ligi Müsabakalarında çeşitli branşlarda ödül alan ve üniversitemizin 36. Rektörlük Kupası’nı kazanan sporcu ve takımlarımıza ödüllerini takdim edeceğiz. Üniversite olarak bizlerin öncelikli görevi; bilimsel bakış açısına sahip, hayat boyu öğrenme prensibine bağlı, sporu benimsemiş bireyleri topluma kazandırmaktır. Buradan elde edeceğimiz olumlu sonuçlar, sadece kurumumuzun değil aynı zamanda ülkemizin de geleceğine yapılmış yatırımlar olacaktır. Dolayısıyla bu sürecin geliştirilmesi ve sporun yaygınlaştırılması için üzerimize düşen görevleri yerine getirecek; bundan sonra da her türlü girişimi desteklemeye devam edeceğiz” dedi. ÜLKEYE KATKI Türkiye’nin spor alanında birçok başarıya imza attığını dile getiren DEÜ Rektörü Hotar, “Bizler, sportif başarıların arttırılması noktasında daha fazla içerik üretmeyi amaçlıyoruz. Sporun ülkelerin tanıtımında etkin bir rolü olduğunun da farkındayız. Bir süre önce Üniversite olarak bizim de katkı sağladığımız Cumhurbaşkanlığı Bisiklet Turu gibi organizasyonları çoğaltmak, ülkemizin tanıtımı için de büyük fırsat sunacaktır. Ödül alarak üniversitemizi bu alanda da gururlandıran sizleri yürekten kutluyorum. Büyük emek vererek elde ettiğiniz bu başarılar, hiçbir zaman unutulmayacaktır. Üniversitemizin ismini sporda da zirveye taşıdığınız için hepinize şahsım ve kurumum adına teşekkür ediyorum” diye konuştu. GENÇ NÜFUS GÜÇTÜR Spor Bilimleri Fakültesi tarafından hazırlanan tekvando ve Anadolu’dan Esintiler Halk Dansları gösterilerinin ardından konuşan DEÜ Spor Bilimleri Fakültesi Dekanı Prof. Dr. Mehmet Güçlü, “Genç nüfus bir ülkenin güç kaynağıdır. Genç nüfusumuzla geleceğe umutla bakıyoruz. Vizyonumuz gereği; akademik ve sportif manada gençliği ülkemize katkı sağlayacak şekilde yetiştirmek ve yönlendirme noktasında faaliyetler yürütüyoruz. Elde ettiğimiz bu başarılarla ülkemizin 2023 vizyonunu yakalayacağız. Sayın Rektörümüz Prof. Dr. Nükhet Hotar’ın destekleri ve akademik kadrolarımızla bu hedeflerimizi elde edeceğiz. Şampiyonlarımızın yetiştirilmesinde katkı koyan antrenörlerimizi ve öğrencilerimizi kutluyorum” ifadelerini kullandı. MADALYALAR VERİLDİ Konuşmaların ardından Türkiye Üniversite Sporları Federasyonu Üniversiteler Ligi Müsabakalarında, çeşitli branşlarda ulusal ve uluslararası müsabakalarda ödül alan öğrenciler, ödüllerini DEÜ Rektörü Prof. Dr. Nükhet Hotar’a sundu. Ayrıca DEÜ’de düzenlenen 36. Rektörlük Kupası’nı kazanan sporcu ve takımlara da Rektör Hotar ve üniversite yönetimi tarafından madalyaları takdim edildi. @DEU Dokuz Eylül Üniversitesi Necat Hepkon Spor Bilimleri Fakültesi