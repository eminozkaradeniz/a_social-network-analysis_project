GELECEĞİN HUKUKÇULARINA “TOPLUMSAL CİNSİYET EŞİTLİĞİ” ANLATILDI | DEKAUM 0 232 412 16 42 CTS 0 232 412 16 31 Menüye Geç Hakkımızda Yönetim Kurulu İlgili Kuruluşlar Projelerimiz Tamamlanan Projelerimiz Çalışma ve Etkinlikler Tamamlanmış Etkinliklerimiz Yönetmelik&Yönerge DEKAUM Yönetmeliği Ulusal ve Uluslararası Belgeler CTS Kütüphanemiz GELECEĞİN HUKUKÇULARINA “TOPLUMSAL CİNSİYET EŞİTLİĞİ” ANLATILDI Yayınlanma Tarihi: 26-04-2018 Dokuz Eylül Üniversitesi ile Aile ve Sosyal Politikalar İl Müdürlüğü arasında imzalanan Eğitim ve İşbirliği Protokolü kapsamında ‘Şiddet ve Şiddetle Mücadele Mekanizmaları’ konulu eğitim programının üçüncüsü Hukuk Fakültesi’nde gerçekleşti. Kudret Ayiter Amfisi’nde gerçekleşen eğitimi DEKAUM Müdürü Doç. Dr. Özlem Belkıs, DEKAUM Yönetim Kurulu Üyesi ve Cinsel Taciz ve Cinsel Saldırıya Karşı Destek Birimi Koordinatörü Prof. Dr. Diğdem Siyez, İzmir Barosu Kadın Hakları Komisyonu Üyesi Avukat Aytül Arıkan, Aile ve Sosyal Politikalar Bakanlığı İzmir İl Müdürlüğü Sosyal Hizmet Uzmanı Güliz Kuri verdi. Eğitimde konuşan İzmir Barosu Kadın Hakları Komisyonu Üyesi Avukat Aytül Arıkan hukukçuların insana dair her şeyi yutmak olduğunu belirterek, “Hukukçu olmak hayatlara dokunmayı gerektirir. İnsana, insan olduğu için değer vermiyorsanız hukukçu olmayın. Toplumsal cinsiyet ayrımcılığı konusunu hukukçular yıllardır teğet geçiyor. Geleceğin hukukçuları olarak toplumsal cinsiyet eşitliğinin ne olduğunu ve hukuksal yansımalarının ne olduğunu bilerek hareket edin” dedi. Dokuz Eylül Üniversitesi Kadın Sorunları Araştırma ve Uygulama Merkezi (DEKAUM) koordinatörlüğünde yürütülen proje kapsamında akademisyen ve öğrencilere, toplumsal cinsiyet eşitliği,  6284 sayılı kanun, İstanbul Sözleşmesi, ŞÖNİM’ler, Kadın Konuk Evleri ve Kadın Danışma Merkezleri gibi şiddetle mücadele mekanizmaları anlatıldı. Üniversitenin Eğitim, Hemşirelik, Hukuk, Tıp Fakülteleri ile Fizik Tedavi ve Rehabilitasyon Yüksek Okulu’nun son sınıf öğrencileri ve öğretim elemanlarını kapsayan proje ile pilot uygulamaya başlanmış oldu. © DEU DEKAUM Kadın Hakları ve Sorunları Uygulama ve Araştırma Merkezi Müdürlüğü