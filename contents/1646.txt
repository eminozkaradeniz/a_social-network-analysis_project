KADINLAR SADECE EL İŞİ ÜRETMİYOR! | DEKAUM 0 232 412 16 42 CTS 0 232 412 16 31 Menüye Geç Hakkımızda Yönetim Kurulu İlgili Kuruluşlar Projelerimiz Tamamlanan Projelerimiz Çalışma ve Etkinlikler Tamamlanmış Etkinliklerimiz Yönetmelik&Yönerge DEKAUM Yönetmeliği Ulusal ve Uluslararası Belgeler CTS Kütüphanemiz KADINLAR SADECE EL İŞİ ÜRETMİYOR! Yayınlanma Tarihi: 12-03-2015 KADININ SADECE EL EMEĞİ DEĞİL ENTELEKTÜEL EMEĞİ VE ÜRETİMİ DE KONUŞULMALIDIR! İzmir Üniversiteleri Platformu Kadın Araştırma Merkezleri    6. Kadın Festivalinde Bir Araya Geldi. İzmir’deki üniversitelerin mevcut Kadın Araştırma Merkezleri, 8 Mart’ta İzmir Büyükşehir Belediyesi tarafından düzenlenen 6. Kadın Festivali’nde buluştu. İzmir Üniversiteleri Platformu Kadın Araştırma Merkezleri adıyla ortak bir stantta buluşan merkezler, yürütmekte oldukları çalışmalar ile ilgili bilgi verip yayınlarını tanıttılar. 8 Mart Dünya Kadınlar Günü’nde Düş Zamanı Masalcısı olarak tanınan Sıla Akdeniz’in masal etkinliğine katılan araştırma merkezlerinin müdür ve gönüllüleri, fuara katılan başka kurum ve kuruluşlarla da bir araya gelme fırsatı buldular. Ege Üniversitesi Kadın Sorunları Uygulama ve Araştırma Merkezi EKAM Müdürü Prof. Dr. Konca Yumlu, İzmir Ekonomi Üniversitesi , Toplumsal Cinsiyet Sorunları ve Kadın Çalışmaları Uygulama ve Araştırma Merkezi EKOKAM Müdürü Öğr. Gör. Itır Bağdadi, Dokuz Eylül Üniversitesi , Kadın Hakları ve Sorunları Araştırma ve Uygulama Merkezi DEKAUM Müdürü Yrd. Doç. Dr. Özlem Belkıs, İzmir Kâtip Çelebi Üniversitesi Kadın Çalışmaları Araştırma Merkezi İKÇÜKAM Müdürü Yard. Doç. Dr. Elif Deniz, İzmir Üniversitesi Kadın Çalışmaları Uygulama ve Araştırma Merkezi KÇUAM’dan Yard. Doç. Dr. Defne Erzene-Bürgin, İzmir Üniversiteleri Platformu Koordinasyon Grubu’ndan Öğr. Gör. Sermin Kun ve araştırma merkezlerinin pek çok gönüllüsü katıldı. Etkinlik, Ö. Belkıs’ın, masal anlatıcılığı ve gösterimde kadın bakış açısı hakkında kısa bir bilgilendirme yapması ile başladı. 1900’lerin başlarından itibaren bir kadın tiyatro ve gösterim biçimi olarak gelişen masal anlatıcılığının, kadınların sadece el ve ev içi emeği ile bütünleştirilmelerine tepki olarak, entelektüel ve yaşamsal deneyimlerinin dillendirilmesine dayandığını belirten Belkıs, bunların erkek egemen tiyatro anlayışına alternatif olarak ortaya çıktığını vurguladı. Bu alternatif gösteriler, kadınların ortak deneyimleri ve entelektüel anlamda bir kadınlık özünün ürettiği sözlü kültür ürünleri olarak görülebilir. Etkinlik ardından merkez temsilcilerinin diğer stantları ziyaretleri ve bilgi alışverişinde bulunmaları ile devam etti. © DEU DEKAUM Kadın Hakları ve Sorunları Uygulama ve Araştırma Merkezi Müdürlüğü