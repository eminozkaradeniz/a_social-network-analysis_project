DEU DAPS Bilgi Sistemi E-posta: daps@deu.edu.tr -
                                    Telefon: 0232 412 2418 Destekleyicili Araştırma Projeleri (DAP) Sıkça Sorulan Sorular Klinik araştırma nedir? Klinik araştırmalar neden önemlidir? Klinik araştırmaların evreleri nelerdir? Etik kurul onayı nasıl verilir? Türkiye İlaç ve Tıbbi Cihaz Kurumu izni nasıl verilir? Klinik araştırmaları kimler yürütmektedir? Klinik araştırmaya katılan gönüllülere ne tür bilgiler verilmelidir? Yeni ilaçlara gereksinim var mı? Yeni ilaçlar nasıl geliştirilir? Gönüllülerin bir klinik araştırmaya katılmasının onlara yararları nedir? Konuşma & Danışmanlık Yönerge Konuşma & Danışmanlık İş Akışı İletişim daps@deu.edu.tr 0232 412 2418 Sisteme Giriş E-posta: daps@deu.edu.tr - Telefon: 0232 412 2418 Dokuz Eylül Üniversitesi - Dokuz Eylül Üniversitesi Hastanesi - Yaşar DERELİ Klinik araştırma nedir? Klinik araştırmalar, tıbbi veya biyolojik bilgilerimizin 
        geliştirilmesi adına insanlar üzerinde uygulanan sistematik biyomedikal 
        araştırmalardır. İlaçlar ile yapılan klinik araştırmalar, ilgili ilaç adayının 
        veya bilinen bir tedavi yönteminin farmakokinetik (vücudun ilaca 
        etkisi),farmakodinamik (ilacın vücuda etkisi) ve tedavi (etkililik ve 
        güvenlilik) verilerinin açıklığa kavuşturulması adına yapılmaktadır. Bu sayede 
        daha etkili ve güvenli tedavilerin topluma sunulması için gereken bilgiler elde 
        edilmektedir. Dokuz Eylül Üniversitesi Araştırma ve Uygulama Hastanesi 
        bünyesinde yapılacak tüm Klinik Araştırmalar DAP sekreterliği birimi tarafından 
        yürütülmektedir. Klinik araştırmalar neden önemlidir? İlaç geliştirilmesi uzun bir süreçtir. Yüksek oranda bilgi 
        birikimi ve deneyim gerektirmektedir. Öncelikle hayvan deneyleri ile elde edinen 
        bilgilerin doğrudan insana uygulanamayacağı yaşanan çok acı deneyimler ile 
        ortaya çıkmıştır. Diğer taraftan insanlar üzerinde yapılan biyomedikal 
        araştırmalarda etik dışı uygulamaların insanlık onurunu ne kadar zedeleyici 
        sonuçlar doğurduğunun görülmesi ile bu tür araştırmaların etik ilkeler 
        çerçevesinde yapılmasına rehberlik etmek üzere oluşturulan Helsinki Bildirgesi 
        de ilaç geliştirme sırasında elde edinen bilgilerin insanlar üzerinde yapılacak 
        araştırmalar ile teyit edilmesini öngörmektedir. Bu gerçekler ilaç 
        geliştirilmesi araştırmalarının insanlar üzerinde de yapılmasını gerektirmesi 
        yanında bu araştırmaların etik ilkeler çerçevesinde yapılmasını da 
        öngörmektedir. Geniş halk kitlelerine sunulmadan önce ilaç olabilecek aday 
        ürünlerin yeterli ve yetkin araştırıcıların denetim ve gözetiminde, insanlara 
        üzerinde yapılan, sınırları ve çerçevesi iyi belirlenmiş klinik araştırmalara 
        tabi tutulması kaçınılmazdır. İnsanlar üzerinde yapılan bu ilaç adayı ürün 
        çalışmalarına “İlaç Klinik Araştırmaları” adı verilir. İlaç klinik 
        araştırmaları, insan sağlığını iyileştirmek için yeni ilaç ve tedavilerin 
        geliştirilmesinin gerekliliği sağlık otoritelerinin talepleri karşısında ilaç 
        firmaları tarafından geliştirilmiştir. Tıbbi cihazların geliştirilmesinden de 
        aynı ilkeler geçerlidir. Klinik araştırmaların evreleri nelerdir? İnsanlar üzerinde yapılması kaçınılmaz olan klinik 
        araştırmaların değişik evreleri vardır. Ruhsat alma aşamasına kadar yapılması öngörülen ilaç klinik araştırmalar üç 
        evreyi içerir. Her bir evre, bir 
        öncekinden elde edilen bilgilerin doğrulanması ve olası eksikliklerin 
        giderilmesi amacını taşır.Faz I, Faz II, Faz III olarak adlandırılan bu 
        araştırma evrelerinden Faz I’de genelde sağlıklı gönüllüler, diğerlerinde de 
        hasta gönüllüler yer alır. Ruhsat alınması ile klinik araştırmalara son verilmez. Pazarlama 
        sonrası denetim adı verilen ruhsat evresinde de Faz IV ilaç çalışmaları 
        yapılır.Bu evrede toplumda, çok sayıda insanda kullanılan ilaçların klinik 
        çalışmalarda belirlenen etkililik ve güvenlik özellikleri, daha çok gözlemsel 
        çalışmalarla değerlendirilir. Ruhsat alımı sonrası yapılan bu çalışmalara 
        farmakovijilans çalışmaları da denir. Dört basamaktan oluşan bu araştırmaların amacı, önceden 
        tasarlanmış ve belirlenmiş bir plan ve program çerçevesinde, alanında ve 
        konusunda yetkin araştırıcılar tarafından seçilmiş hastalarda ve/veya sağlıklı 
        gönüllülerde ilaç adayı ürünün , etkinliği 
        ve güvenliliği ile ilgili her türlü bilginin, yetkin ve sorumlu araştırmacılar 
        denetiminde en ince ayrıntısına kadar elde edilmesidir. Böyle bir klinik denemeye başlayabilmek için öncelikle Etik 
        Kurul onayı ve sonrasında Sağlık Bakanlığı Türkiye İlaç ve Tıbbi Cihaz 
        Kurumu’nun olumlu görüşü, yani izninin alınması gerekir. Etik kurul onayı nasıl verilir? Klinik araştırmaların ilk onayı Etik Kurullarca verilir. Etik Kurul özellikle aşağıdaki geçerlilik koşullarını dikkate 
        alarak onayını verir: ●Denemeye katılanların korunması, ●Bilgilendirilmiş Gönüllü Olurun uygunluğu, kapsamı, 
        anlaşılabilirliği ve bunun alınma biçimi, ●Olası bir düşünce süresinin gerekliliği, ●Aynı anda başka bir denemeye katılmamış olmanın dışlama 
        kriterlerinin de yer alması, ●Araştırma planında beklenen riskler ve yararlar için tatmin 
        edici bir değerlendirme aracının kullanılıyor olması ve sonuçların sağlam 
        temelli olması, ●Öngörülen hedefler ile bunu ortaya çıkaracak araçların 
        uygunluğu, ●Araştırmacıların nitelikleri, ●Katılımcıların olası tazminatlarını karşılama biçimi ve 
        miktarı, ●Katılımcıların araştırmaya alınma biçimleri. Türkiye İlaç ve Tıbbi Cihaz Kurumu izni nasıl verilir? 3359 Sayılı Temel Sağlık Hizmetleri Kanunu 3k maddesi ve buna 
        eklenen Sağlık Hizmetleri Temel Kanunu "Ek Madde 10",Türkiye'de yapılacak klinik 
        araştırmaların (ilaç klinik araştırmaları, tıbbi cihazlar ile yapılacak klinik 
        araştırmalar, kök hücre klinik araştırmaları ve genetik araştırmaları ile 
        bunların dışındaki araştırmalar)yapılmasını Sağlık Bakanlığı iznine bağlamıştır. 
        Sağlık Bakanlığı bu iznin verilmesi görev ve sorumluluğunu Türkiye İlaç ve Tıbbi 
        Cihaz Kurumu Başkanlığı altında İlaç, Biyolojik ve Tıbbi Ürünler Başkan 
        Yardımcılığı ve bunun altında da Klinik Araştırmalar Daire Başkanlığı'na 
        bırakmıştır. Etik Kurul onayını alan Klinik Araştırmaların Sağlık Bakanlığı 
        iznini almak üzere başvurduğu başvuru dosyası ile Klinik Araştırmalar Daire 
        Başkanlığına başvurmaları öngörülmüştür. İlgili Kanunlar ve Klinik Araştırmalar 
        Hakkında Yönetmelik, bu sürecin ayrıntılarını açık bir şekilde ifade etmektedir. Klinik araştırmaları kimler yürütmektedir? Destekleyici; Bir klinik denemenin mali ve idari sorumluluğunu üstlenen 
        bireysel veya tüzel kişilik sahibidir. Destekleyici bir farmasötik sanayici, bir 
        dernek, bir vakıf, bir sağlık bakım kurumu veya araştırıcının bizzat kendisi 
        olabilir. Araştırmacı; K linik denemeyi yöneten ve gözeten kişidir. Söz konusu klinik 
        deneme alanında bir uzman hekim veya duruma göre uzman diş hekimi olabilir. Koordinatör araştırmacı , çok merkezli klinik denemelerde araştırıcılar arasında merkezler 
        arası mutabakatı sağlamak üzere seçilen araştırıcıdır. Klinik araştırmaya katılan gönüllülere ne tür bilgiler verilmelidir? Bir klinik deneme, ancak ona katılanların uygun ve yeterince 
        bilgilendirilmesi ve onlarda yazılı bilgilendirilmiş onay alındığı koşulda 
        gerçekleştirilebillir. Klinik denemeye katılması önerilen veya bunu istediğini 
        bildiren bireyin, araştırmayı yönetecek hekim veya onu temsil eden bir sağlık 
        mensubu tarafından bilgilendirilmesi gerekir. Bu bilgilendirme en az aşağıdaki 
        bilgileri içermelidir: ●Araştırmanın hedefi, yönetimi ve süresi, ●Beklenen yararlar, olumsuzluklar, öngörülebilen tehlikeler, ●Bilinen diğer tedavi seçenekleri, ●Araştırma sonunda araştırmanın olası erken sonlandırılmasında 
        ve araştırmadan çıkarılma durumunda alınacak tıbbi önlemler, ●Etik Kurul onayının ve sağlık otoritesinin izninin alınmış 
        olduğu, ●Araştırma boyunca veya sonrasında temas kurulabilecek araştırma 
        sorumlusunun iletişim bilgileri, ●Aynı anda başka bir araştırmaya katılamayacağı , ●Çalışmaya katılmama kararı verebileceği veya istediği zamanda 
        hiçbir açıklama yapmadan çalışmadan ayrılabileceği, bu durumda da tedavisinin 
        devam edeceği. Yeni ilaçlara gereksinim var mı? Evet.Eldeki ilaçlar, bu ilaçlara gereksinim duyan bireylerin 
        tamamına etkili olmamaktadır.Etkili olmadığı bireylerin tedavisi ancak yeni ve 
        daha etkili ilaçlarla sağlanabilir.Etkili olmasına rağmen kullanılan ilacın 
        olumsuzlukları nedeni ile tedavisi sürdürülemeyenler de yeni ilaçlara gereksinim 
        duyabilirler.Bilinen hastalıkların dışında yeni hastalıklar ve/veya alt 
        grupların ortaya çıkması da yeni ilaçlara gereksinim doğurur. Yeni ilaçlar nasıl geliştirilir? Yeni ilaçlara duyulan gereksinimin karşılanması ancak çok 
        disiplinli ve sistematik bir araştırma sürecinin sonrasında olasıdır.Bu süreç 
        iki önemli dönemi kapsar: a)Klinik öncesi araştırmalar (kimya deneyleri, hücre, doku ve 
        hayvan çalışmaları) b)Klinik araştırmalar (sağlıklı ve hasta insanlardaki 
        çalışmalar) İlaç geliştirilmesi sürecinde en önemli etik yaklaşım belgesi 
        olarak kabul edilen Helsinki Bildirgesi bu dönemlerin mutlaka 
        gerçekleştirilmesini öngörür.Bu yaklaşım çerçevesinde klinik öncesi 
        araştırmalarda var olan tedavilerden daha etkin ve/veya daha az istenmeyen 
        etkisi olduğu belirlenen yeni ürünler, toplumun kullanımına sunulmadan önce 
        mutlaka sağlıklı ve/veya hasta gönüllülerde klinik denemeler çerçevesinde 
        denenmelidir. Gönüllü güvenliliğini en üst düzeyde gözeten ve bilimsel titizliği 
        ön plana alan bu denemeler sonrası bu yeni ürünlerin yararlı etkileri, olumsuz 
        yönleri, var olan tedavilere üstünlükleri ortaya konabilir. Gönüllülerin bu 
        süreçte olası zararlardan korunması için bu denemeler, sınırları çok iyi 
        belirlenmiş ve tanımlanmış araştırma protokolleri çerçevesinde ulusal ve 
        uluslararası düzenlemeler ile çok sıkı bir denetim altında gerçekleştirilir. 
        Böylece çok sayıdaki gönüllü üzerinde gerçekleştirilen bu denemeler sonrasında 
        elde edilen veriler ile yeni ürünün, var olan tedavilere eşitliği veya üstünlüğü 
        ortaya konabilir. Gönüllülerin bir klinik araştırmaya katılmasının onlara yararları nedir? Klinik denemeler çok ciddi ve ayrıntılı bir izleme gerektirir. 
        Hasta gönüllüler çok iyi bir klinik bakım alırılar ve denenen yeni üründen 
        tedavisi için yararlanabilirler. Sosyal sorumluluk ile yeni tedavilerin 
        bulunmasına verdiği katkı ile başka hastaların da bu tedaviden yararlanabileceği 
        hazzını duyarlar. Araştırmanın türüne göre böyle bir çalışmaya katılmak, kendi 
        sağlık sorunlarını iyileştirme, yeni tedavilere önceden ulaşma gibi yararlar 
        yanında bazen de sadece başkalarına veya topluma yararlı bilgiler sağlama 
        amacını taşıyabilir. Klinik araştırmalar ve yeni tedaviler, ancak gönüllülerin sosyal 
        sorumluluğu sayesinde mümkün olabilmektedir.