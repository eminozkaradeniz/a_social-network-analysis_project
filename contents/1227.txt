2020-2021 EĞİTİM ÖĞRETİM YILI BAHAR YARIYILI KARARI | Veteriner Fakültesi DEÜ DEBİS Menüye Geç Anasayfa Fakültemiz Dekanın Mesajı Misyon & Vizyon Tarihçe Birim Risk Strateji Belgesi Genel Tanıtım Veteriner Hekimliği Hakkında Veteriner Fakültesi Kiraz İlçemiz Yönetim Dekanlık Dekan Dekan Yardımcıları Fakülte Sekreteri Kurullar Fakülte Kurulu Yönetim Kurulu Komisyonlar Kalite Komisyonu Bölümler Temel Bilimler Anatomi Ana Bilim Dalı Biyokimya Ana Bilim Dalı Fizyoloji Ana Bilim Dalı Histoloji ve Embriyoloji     Ana Bilim Dalı Veteriner Hekimliği Tarihi ve Deontoloji Ana Bilim Dalı Klinik Öncesi Bilimler Farmakoloji ve Toksikoloji Ana Bilim Dalı Mikrobiyoloji Ana Bilim Dalı Parazitoloji Ana Bilim Dalı Patoloji Ana Bilim Dalı Viroloji Ana Bilim Dalı Zootekni ve Hayvan Besleme Biyoistatistik Ana Bilim Dalı Genetik Ana Bilim Dalı Hayvan Besleme ve Beslenme Hastalıkları Ana Bilim Dalı Hayvan Sağlığı Ekonomisi ve İşletmeciliği Ana Bilim Dalı Zootekni Ana Bilim Dalı Gıda Hijyeni ve Teknolojisi Gıda Hijyeni ve Teknolojisi Ana Bilim Dalı Klinik Bilimler Cerrahi Ana Bilim Dalı Doğum ve Jinekoloji Ana Bilim Dalı İç Hastalıkları Ana Bilim Dalı Reprodüksiyon ve Suni Tohumlama Ana Bilim Dalı Öğrenci Ders Programı Dersler Ders İçerikleri Ders Planları Akademik Takvim Sınav Programı Personel Akademik Personel İdari Personel Mevzuat Kanunlar Yönetmelikler Yönergeler Galeri İletişim 2020-2021 EĞİTİM ÖĞRETİM YILI BAHAR YARIYILI KARARI Yayınlanma Tarihi: 18-02-2021 2020-2021 EĞİTİM ÖĞRETİM YILI BAHAR YARIYILI KARARI Tıp Fakültesi, Hemşirelik Fakültesi, Fizik Tedavi ve Rehabilitasyon Yüksekokulu ve Sağlık Hizmetleri Meslek Yüksekokulu son sınıf öğrencilerinin uygulamalarının yüz yüze yapılmasına; söz konusu birimlerin teorik eğitimleri ile Üniversitenin diğer tüm birimlerde 2020-2021 yılı Bahar yarıyılı eğitimlerinin aşağıda belirtilen esaslar dâhilinde uzaktan öğretim suretiyle yapılmasına, A- DERSLER 1- Uzaktan öğretim yoluyla yapılan en az 25 dakikalık canlı dersin bir ders saati olarak belirlenmesine, 2- Öğrencilerden derslere devam şartı aranmamasına, 3- Öğrencilerin derse ilgilerini artırmak ve öğrenmeyi kolaylaştırmak amacıyla canlı derslerin sunum, ekran paylaşımı, çoklu ortam öğeleri ile desteklenmesine; Öğretim elemanlarının, ders notu ya da sunusunun yanı sıra ders videosu, ses kayıtları, örnek okuma metinleri, etkileşimli materyaller gibi içeriklere ve tartışma, paylaşım, ödev ve proje gibi etkinliklere yer vermelerine, 4- Derslerin, öğrenci ve öğretim elemanı etkileşimi sağlanarak bizzat öğretim elemanı tarafından eş zamanlı olacak şekilde haftalık ders programında belirtilen gün ve saatte yürütülmesine, zorunlu hallerde verilemeyen derslerin ilgili birim Yönetim Kurulu Kararı ile belirlenen tarih ve saatte telafi edilmesine, 5- Önceden ders materyallerinin sisteme yüklenerek öğrencinin kullanımına açılması ve sınıf içi eğitim sürelerinin daha etkin kullanımına dayalı “Tersyüz” uygulama benzeri çevrimiçi destekli yöntemlerle hem öğrencilerin derse hazırlanması hem de eş zamanlı çevrimiçi dersler için zamanın etkin kullanılmasının sağlanmasına, 6- Gerektiğinde günlük rutin mesai dışı saatleri ve hafta sonunun da değerlendirilebilmesine, B- UYGULAMALI EĞİTİMLER VE STAJLAR 1- 2020-2021 eğitim öğretim yılı bahar yarıyılının uzaktan öğretim yoluyla yürütülecek olması ve derslere devam şartı bulunmaması nedeniyle daha önce yapılamayan staj ve uygulamalar ile ilgili birim yönetim kurulu kararı ile bu dönemde yapılması uygun görülen staj ve uygulamalı eğitimlerinin Pandeminin gerektirdiği şartların sağlaması kaydıyla yapılabilmesine, 2- ) Uygulamalı eğitimle ilgili olarak Küresel Salgında Yeni Normalleşme Süreci Rehberi ile belirlenen hususların aynen uygulanmasına, 3- a) Uygulama gerektiren programlarda uygulamalı eğitim, staj ve iş yerinde mesleki eğitim için öncelikle öğrenci sayısı, uygulama alanı ve iş yerinin koşullarına göre planlama yapılmasına, gerekli koruyucu önlemler alınmasına, yüz yüze uygulamaları desteklemek üzere, ek olarak çevirim içi staj programlarının değerlendirilmesine, b) Pandemi nedeniyle uygulamalı eğitim veya stajın gerektirdiği işyeri bulunamaması veya Yükseköğretim Kurulu Başkanlığı “ Küresel Salgında Yeni Normalleşme Rehberi”nin Uygulamalı Eğitim bölümünde belirtilen şartların sağlanamaması durumunda; 2020-2021 eğitim öğretim yılı güz yarıyılı staj eğitimlerinin uzaktan öğretim yolu ile ödev, proje, uygulama dosyası, vb. faaliyetlerle yapılması konusunun ilgili birim yönetim kurullarınca karara bağlanmasına 4- Sağlık programlarının sağlık uygulama ve araştırma merkezleri, hastaneler ve Sağlık Bakanlığı’nın taşra teşkilatlarında yapılacak olan stajları ve pratik eğitimleri için; a- Bu eğitimlere başlamadan önce eğitim ve öğretim dönemi başında öğrencilere Enfeksiyon kontrol önlemlerine yönelik eğitim verilmesine, b- Doğrudan ilgili stajlarda değillerse, mümkün olduğunca kesin tanılı COVID-19 hastası bulunan servis ve birimlerde öğrenciler bulunmayacak şekilde planlama yapılmasına, c- Fiziki alanların kapasiteleri ve havalandırma koşulları da gözetilerek grupların oluşturulmasına, ç- Hastayla temas edilmesi gereken durumlarda enfeksiyon kontrol önlemleri gözetilerek uygulamalara devam edilmesine, d- Öğrencilere enfeksiyon kontrol önlemlerinde gerekli tedbirlere uyması gerektiğinin yazılı ve sözlü olarak hatırlatılmasına, e- Yayınlar üzerinden vaka tartışması gibi grup çalışmalarının mümkün oldukça dijital ortamlarda yapılmasına, f- Sağlık merkezlerinde gereksiz kalış sürelerinin azaltılarak belli saat aralıklarında yoğunlaştırılmış pratik uygulamalar yapılacak şekilde planlama yapılmasına, kalan süreler için kazanımlara yönelik olarak dijital ortamda hasta görüşmeleri, vaka analizleri, proje, sunum hazırlama/makale yazımı/ödev gibi uygulamaların da ek olarak değerlendirilmesine, g- Bu hususlar dışında Pandeminin gerektirdiği tüm önlemlerin alınmasına, C- ÖLÇME VE DEĞERLENDİRME UYGULAMALARI 1-Uzaktan öğretim yoluyla verilen derslerin ölçme ve değerlendirmelerinin, tüm şartların sağlanması koşulu ve ilgili birim yönetim kurulu kararı ile Küresel Salgında Yeni Normalleşme Süreci Rehberine belirtilen ölçme değerlendirme yöntemleriyle yapılmasına, sınavların ve yıliçi değerlendirmelerinin ilgili birim eğitim öğretim ve sınav uygulama esasları çerçevesinde yürütülmesine, 2- Yaz Okulu ile azami süre sonunda yapılması gereken ek sınavlar ve tek ders sınavlarının ne şekilde yapılacağı konusunun Pandeminin durumuna göre daha sonra karara bağlanmasına, Ç- DEĞİŞİM PROGRAMLARI Erasmus+ kapsamındaki uluslararası değişim programlarının COVID-19 salgınının seyrine göre sanal başlaması ve sanal bitmesi veya karma hareketliliğe dönüşmesi halinde, Erasmus+ değişim programlarına katılan öğrencilerin Erasmus+ uluslararası değişim programı çerçevesindeki sanal ya da karma hareketlilikte aldıkları derslerin tanınmasına, D- DİĞER HUSUSLAR 1- Engelli öğrencilerle ilgili olarak Küresel Salgında Yeni Normalleşme Süreci Rehberinde belirtilen hususlarının aynen uygulanmasına, 2- Yükseköğretim kurumlarımıza içerik desteği sağlamak amacıyla merkezi olarak Yükseköğretim Kurulu tarafından kurgulanan YÖK Dersleri Platformunun sürdürülebilir bir yapıya kavuşturulması için “Kitlesel Açık Çevrimiçi Dersler” (MOOCs), hazırlanarak bu platforma yüklenmesine, 3- Birimlerin, öğrencileri ve kamuoyunu bilgilendirmek amacıyla internet sitelerinde gerekli düzenlemeleri yapmalarına, açılan derslere ve programlarına ilişkin genel bilgiler ile ayrıntılı ders izlencelerini duyurmalarına, 4- Bu kararla belirlenen hususlar dışındaki iş ve işlemlerinin “Küresel Salgında Yeni Normalleşme Süreci Rehberi”ne göre yürütülmesine, 5- Pandeminin seyrine göre meydana gelecek değişiklikler sonucunda yukarıda belirtilen esasların yeniden gözden geçirilmesine karar verilmiştir. 0 (232) 572 35 30 0 (232) 572 35 05 © DEU