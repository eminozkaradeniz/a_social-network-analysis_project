DEÜ’DE KADINA YÖNELİK ŞİDDET KONUŞULDU | DEKAUM 0 232 412 16 42 CTS 0 232 412 16 31 Menüye Geç Hakkımızda Yönetim Kurulu İlgili Kuruluşlar Projelerimiz Tamamlanan Projelerimiz Çalışma ve Etkinlikler Tamamlanmış Etkinliklerimiz Yönetmelik&Yönerge DEKAUM Yönetmeliği Ulusal ve Uluslararası Belgeler CTS Kütüphanemiz DEÜ’DE KADINA YÖNELİK ŞİDDET KONUŞULDU Yayınlanma Tarihi: 28-11-2018 Dokuz Eylül Üniversitesi Kadın Hakları ve Sorunları Araştırma ve Uygulama Merkezi (DEKAUM) ve Dokuz Eylül Üniversitesi Hukuk Fakültesi tarafından, Kadına Yönelik Şiddete Karşı Uluslararası Mücadele Günü kapsamında toplumsal cinsiyet eşitsizliğinin farklı yönlerinin ele alındığı bir panel düzenlendi. Dokuz Eylül Üniversitesi Kadın Hakları ve Sorunları Araştırma ve Uygulama Merkezi (DEKAUM) ve Dokuz Eylül Üniversitesi (DEÜ) Hukuk Fakültesi tarafından Büyükşehir Belediyesi Konferans Salonunda ‘25 Kasım Kadına Yönelik Şiddete Karşı Mücadele Günü’ kapsamında bir panel düzenlendi. İzmir Aile Mahkemesi Hâkimi Tülay Berber, Prof. Dr. Akça Toprak Ergören ile akademisyen ve öğrencilerin katıldığı panelde, kadına yönelik şiddetin önlenmesi, uygulama pratikleri ve zorluklar tartışıldı. Etkinliğin açılışında konuşan Hukuk Fakültesi Dekan Vekili Prof. Dr. Murat Aydoğdu, kadına yönelik şiddet oranlarının çok yüksek olduğunu, her bölgede ve her eğitim düzeyinde görülebildiğini kaydetti. DEKAUM Müdürü Doç. Dr. Özlem Belkıs ise dünyada ve ülkemizde şiddeti engellemek için bu konudaki mücadele mekanizmalarına ilişkin farkındalığın artmasına dikkat çekerek farklı düzeylerde çalışmaların yürütüldüğünü kaydetti. KADINA ŞİDDET YÜKSELİŞTE ‘Aile İçinde Şiddet Gören Hastanın Adli -Tıbbi  Değerlendirilmesi’ başlıklı sunumda DEÜ Tıp Fakültesi Adli Tıp Anabilim Dalı Öğretim Üyesi Prof. Dr. Akça Toprak Ergönen,  kadınlara yönelik şiddetin tanımını, türlerini, nedenlerini açıklayarak, aile içinde şiddet görenlerin adli-tıbbi açıdan değerlendirilmesinin önemine dikkat çekti. Hukukçuların bu konuda bilgilenmesinin önemine, form ve raporlarda aranması gereken bilgi ve standartlara dikkat çekti. Ergönen, “Kadına yönelik şiddetle mücadelede ilerleme sağlanabilmesi için konuya ilişkin mesleki bilinç ve duyarlılığın da artırılması gerekiyor. Özellikle hekimler ve  hukukçuların aile içi şiddeti tespit etme ve mücadele sürecinde bilinçli olmalılar” dedi. İzmir 12. Aile Mahkemesi Hakimi Tülay Berber de, “6284 Sayılı Ailenin Korunması ve Kadına Karşı Şiddetin Önlenmesine Dair Kanun” başlıklı konuşmasında, “Kadınlara yönelik şiddetle ilgili adli süreçte sonuç alınabilmesi için hukukçularda toplumsal cinsiyet eşitliğine dair farkındalığın geliştirilmesinin çok büyük önemi var” ifadelerini kullandı. 6284 sayılı kanunun tedbir kararlarına ilişkin son dönemde gelen eleştiriler üzerine de bir değerlendirme yapan Berber, ender de olsa bu kararları kullananlar olduğunu, fakat bu kararlar sayesinde edinilen faydaların, şiddetin ve cinayetlerin önlenmesinin oranı yanında çok önemsiz bir ayrıntı olarak kaldığını, 6284 sayılı kanunun uluslararası düzeyde bir karşılaştırmada da yeterli bir kanun metni olduğunu vurguladı. © DEU DEKAUM Kadın Hakları ve Sorunları Uygulama ve Araştırma Merkezi Müdürlüğü