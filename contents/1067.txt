Akademik Danışmanlık Yönergesi | İzmir Meslek Yüksekokulu DEU DEBİS Engelsiz İMYO Menüye Geç Anasayfa Okulumuz Dokuz Eylül Üniversitesi Tanıtım Filmi Tarihçe Misyon/Vizyon Değerlerimiz Kalite Politika & Hedeflerimiz Stratejik Plan & Hedefler Okul-Sanayi Koordinatörlüğü Teşkilat Şeması Müdürlerimiz Okul Tanıtımımız Fotoğraf Galerisi Tercih Rehberi Yönetim Yönetim Yönetim Kurulu Yüksekokul Kurulu Akademik Akademik Personel Akademik Formlar Akademik Takvim Bölümler Komisyonlar İdari İdari Personel Belgeler Öğrenci Online İmyo Öğrenci İşleri Birimi Kümülatif Hesaplama Yatay/Dikey Geçiş Mevzuat Ve Yönetmelikler Akademik Danışmanlık Yönergesi Öğrenci İşleri Formları Değişim Programları Erasmus Farabi Mevlana Diploma Sorgulama Öğrenci Toplulukları Edö / Staj Dosyaları İş ve Staj İlanları Uzaktan Eğitim Mezun Bilgi Formu Araştırma Yayınlar Projeler Seminerler İletişim Telefon Rehberi Ulaşım Dilek / Öneri / Şikayet Akademik Danışmanlık Yönergesi Dokuz Eylül Üniversitesi Akademik Danışmanlık Yönergesi DOKUZ EYLÜL ÜNİVERSİTESİ AKADEMİK DANIŞMANLIK YÖNERGESİ ( Üniversite Senatosu’nun 13 Eylül 2017 tarih ve 477/06 sayılı kararı ) BİRİNCİ BÖLÜM Amaç ve Kapsam, Dayanak ve Tanımlar Amaç ve kapsam MADDE 1 – (1) Bu Yönerge, Dokuz Eylül Üniversitesinin önlisans ve lisans öğrencilerine verilecek akademik danışmanlık hizmetiyle ilgili uygulamalara ilişkin usul ve esasları düzenler. Dayanak MADDE 2 – (1) Bu Yönerge, 2547 sayılı Yükseköğretim Kanununun 14’üncü ve 22’nci maddelerine dayanılarak hazırlanmıştır. Tanımlar MADDE 3 – (1) Bu Yönergede geçen; a) Akademik Danışman: Akademik danışman olarak görevlendirilen öğretim üyesini veya öğretim görevlisini, b) Akademik Danışmanlık: Dokuz Eylül Üniversitesi öğrencilerine, Üniversite öğretim üyesi ve görevlileri tarafından verilen akademik danışmanlık hizmetini, c) Birim: Dokuz Eylül Üniversitesine bağlı fakülte / Konservatuvar/yüksekokul/meslek yüksekokulunu, ç) Rektör: Dokuz Eylül Üniversitesi Rektörünü, d) Senato: Dokuz Eylül Üniversitesi Senatosunu, e) Üniversite: Dokuz Eylül Üniversitesini ifade eder. İKİNCİ BÖLÜM Akademik Danışman Görevlendirilmesi, Görev, Yetki ve Sorumlulukları Akademik danışmanlık hizmetinin amacı MADDE 4 – (1) Akademik danışmanlığın amacı; öğrenciyi Üniversite yaşamına uyum, mesleki gelişim, kariyer ve benzeri konularda yönlendirmek ve öğrenciye rehberlik etmek; öğrenciyi ders seçimi sürecinde bilgilendirmektir. Akademik danışmanın görevlendirilmesi MADDE 5 – (1) Akademik danışman; İlgili Bölüm/Program Başkanı tarafından eğitim-öğretim yılı başında, öncelikle öğretim üyeleri arasından, yeterli sayıda öğretim üyesi bulunmadığı durumlarda ise bölümdeki/programdaki öğretim görevlileri arasından görevlendirilir ve Öğrenci Bilgi Sistemine işlenir. (2) Öğrencinin Üniversiteye yeni kayıt yaptırdığı tarihten itibaren başlayan akademik danışmanlık, öğrencinin ilgili birimle ilişiği kesilinceye/mezun oluncaya kadar aynı akademik danışmanın sorumluluğunda devam eder. (3) Geçerli bir mazeret nedeniyle 6 aydan uzun süre Üniversitede bulunamayacak veya danışmanlık görevini yürütemeyecek olan danışmanın yerine ilgili bölüm/program başkanı tarafından geçici veya daimi bir danışman atanır. Yapılan akademik danışman değişikliği öğrenciye duyurulur ve Öğrenci Bilgi Sistemine işlenir. (4) Değişim programları veya diğer işbirliği protokolleri kapsamında Üniversiteye gelen öğrencilerin akademik danışmanlıkları, Üniversitenin Dış İlişkiler Birimi ve ilgili birimin değişim programları koordinatörü tarafından yürütülür. (5) Çift anadal ve/veya yandal programlarına kayıt yaptıran öğrenciye, kayıtlı olduğu her program için ayrı ayrı akademik danışman atanır. Akademik danışmanın görev, yetki ve sorumlulukları MADDE 6 – (1) Akademik danışmanın görev, yetki ve sorumlulukları şunlardır; a) Öğrenciye, üniversitenin yönetmelikleri,  yönergeleri ve Fakültenin/ yüksekokulun/ meslek yüksekokulunun uygulama esasları hakkında bilgi vermek; yönetmelik ve yönergelerdeki değişiklikleri izlemek, b) Öğrenciye, mezun olmak için alınması gereken zorunlu/seçmeli dersler ve krediler hakkında temel bilgileri vermek, c) Ders seçim sürecinde öğrenciyi yönlendirmek ve yardımcı olmak, tekrar alması gereken dersi/dersleri bulunan öğrencinin ilgili derse/derslere kayıt olup olmadığını kontrol etmek, ç) Ders seçim işleminin ilgili mevzuata uygunluğunu değerlendirmek ve “Ders Seçim Onayı”nı vermek, d) Danışmanlık hizmetinin gereğince yerine getirilebilmesi için en az ayda bir defa ve en az bir saat olmak üzere “danışman görüşme saatleri” belirlemek ve öğrencilere duyurmak, e) Öğrencilerin derslerdeki başarısını izlemek, Başarısızlık durumunda başarısızlığının nedenleri ve çözümüyle ilgili olarak gerekli durumlarda sosyal ve psikolojik rehberlik hizmeti almak üzere ilgili birimlere yönlendirmek, f) Yurt içi/yurt dışı değişim programları; yatay/dikey geçiş olanakları ve koşulları hakkında bilgilendirmek ve yönlendirmek, g) Öğrenciyi, çift anadal, yandal programları ve koşulları hakkında bilgilendirmek ve gerekli durumlarda destek olmak, ğ) Öğrenciye mezuniyet sonrası kariyer, iş olanakları ve çalışma koşulları hakkında bilgi vermek, h) Öğrencileri, “Öğrenci Memnuniyet Anketi”ni yanıtlamaları konusunda teşvik etmek. ı) Her yarıyıl sonunda ilgili bölüm/anabilim dalı/anasanat dalı/program başkanlıklarına yürüttüğü danışmanlık işlemlerine ilişkin rapor sunmak. Denetim MADDE 7 – (1) Bölüm/anabilim dalı/anasanat dalı/program başkanları, akademik danışmanlarla her yarıyıl sonunda toplantılar yaparak, akademik danışmanların karşılaştıkları sorunların çözümüne ve danışmanlık sisteminin iyileştirilmesine yönelik çalışmalar yapar. (2) Dekanlıklar/müdürlükler; akademik danışmanlık sisteminin daha iyi çalışması için bölüm/anabilim dalı/anasanat dalı/program başkanlarından gelen talepler doğrultusunda, birimlerin özelliklerine göre gereken önlemleri alır. ÜÇÜNCÜ BÖLÜM Çeşitli ve Son Hükümler Hüküm bulunmayan hâller MADDE 8 – (1) Bu Yönergede hüküm bulunmayan hâllerde ilgili mevzuat hükümleri uygulanır. Yürürlük MADDE 9 – (1) Bu Yönerge Senato tarafından kabul edildiği tarihten itibaren yürürlüğe girer. Yürütme MADDE 10 –  (1) Bu Yönerge hükümlerini Dokuz Eylül Üniversitesi Rektörü yürütür. Web Kayıt Öğretim Elemanı Bilgi Bankası Farabi Kurum Koordinatörlüğü EDUROAM – Kablosuz Ağ Erişimi Kariyer Planlama Koordinatörlüğü > Öğrenci El Kitabı Kütüphane DEÜ Öğrenci İşleri Sürekli Eğitim Merkezi (DESEM) OGEB (Olumlu / Olumsuz Geri Bildirim) > DEUZEM (Dokuz Eylül Üniversitesi Uzaktan Eğitim Uygulama ve Araştırma Merkezi) SUSCOF Sosyal Medya Sayfalarımız Youtube Twitter Instagram Facebook Adres: Ugur Mumcu Cd. 135 Sk. No:5 Buca/İZMİR – Özel Kalem Fax: 0(232) 420 51 81 – Evrak Kayıt Fax: (232) 440 29 29 © DEU