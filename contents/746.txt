IPA | Proje Yönetim ve Destek Birimi DEU DEBİS Menüye Geç Anasayfa Hakkımızda Biz Kimiz? Ekibimiz Paydaşlarımız Altyapı Olanaklarımız Ulusal Projeler TÜSEB KOSGEB Bakanlık Destekleri Kalkınma Ajansı Destekleri Vakıf ve Dernekler TTGV Kapanan Çağrılar Uluslararası Projeler Erasmus+ HORIZON2020 IPA COST Araştırma Ödülleri ve Hakemlikler Diğer Uluslararası Projeler Kapanan Çağrılar TÜBİTAK Araştırma Destek Programları Bilim İnsanı Destekleme Programları Sanayi Destek Programları Bilim ve Toplum Temalarına Göre Projeler İletişim Memnuniyet Anketi IPA I Katılım Öncesi Yardım Aracı (IPA), Avrupa Komisyonu tarafından 2007-2013 dönemi için AB aday ülkelerindeki (“genişleme ülkeleri”) reformların desteklenmesi için finansal ve teknik yardım sağlamak üzere tasarlanmıştır. 2007-2013 dönemi için IPA I bütçesi yaklaşık 11.5 milyar Avro’dur. Bu tutarın 4.8 milyar Avro’luk kısmı Türkiye’ye, 605 milyon Avro’luk kısmı ise Çevre ve Şehircilik Bakanlığı’na tahsis edilmiştir. AB’ye katılım öncesi fonlar, hem genişleme ülkelerinin hem de AB’nin geleceğinde sağlam bir yatırımdır. Bu fonlar, yararlanıcıların siyasi ve ekonomik reformları gerçekleştirmelerine yardım ederek onları AB üyeliği ile birlikte gelen ilgili hak ve yükümlülüklere hazırlamaktadır. Katılım öncesi fonlar, ayrıca, AB’nin sürdürülebilir ekonomik iyileşme, enerji arzı, ulaşım, çevre ve iklim değişikliği vb. konularda kendi hedeflerine ulaşmasına yardımcı olmaktadır. IPA, beş farklı bileşenden oluşur: Geçiş dönemi ve kurumsallaşma desteği Sınır ötesi işbirliği (AB Üye Ülkeleri ve IPA’ya uygun diğer ülkelerle birlikte); Bölgesel kalkınma (ulaştırma, çevre, bölgesel ve ekonomik kalkınma); İnsan kaynakları (İnsan sermayesinin güçlendirilmesi ve dışlanma ile mücadele); Kırsal kalkınma. IPA II IPA II, halihazırda IPA tarafından elde edilen sonuçlara dayanmaktadır. Faydalanıcılarla ortaklaşa hazırlanan IPA II, 2014-2020 dönemi için katılım öncesi yardım sağlamak için yeni bir çerçeve oluşturdu. IPA II kapsamındaki mali yardım, 2014-2020 dönemi için 11,7 milyar Avro (Türkiye’ye 4.4 milyar € tahsis edilmiş ve 644 milyon € Çevre ve İklim Eylemi için ayrılmıştır) tutarındadır ve aşağıdaki dört (4) spesifik hedefe sahiptir: (a) siyasi reformların desteklenmesi (b) ekonomik, sosyal ve bölgesel gelişmenin desteklenmesi (c) Yararlanıcı ülkenin, AB üyeliğinden kaynaklanan gelecekteki tüm yükümlülüklerini yerine getirebilme kapasitesini güçlendirerek, AB müktesebatıyla (AB üyesi ülkeleri bağlayan ortak hak ve yükümlülükler organı) uyumlu hale getirilmesi. (d) Bölgesel entegrasyonun ve bölgesel işbirliğinin güçlendirilmesi. IPA III 2021-2027 IPA III Dönemi için ülke bazlı IPA bütçesi tahsisatı yerine belirlenmiş olan 5 Tematik Pencereye ilişkin yıllık tahsisat yapılacağı öngörülmektedir. Belirlenmiş olan 5 tematik pencere altında tüm aday ülkeler projelerini hazırlayacak ve Komisyon tarafından uygun görülen projeler IPA kapsamında seçilecektir. İki önemli seçim kriteri olacaktır; bunlar ilgililik ve olgunluk kriterleridir. Her tematik pencere için aynı mali tahsisat sağlanmayacaktır. Her bir pencere için gösterge bütçe (indicative budget) belirlenecektir. Belirlenen 5 tematik pencere şu şekildedir: Hukukun üstünlüğü, temel haklar ve demokrasi İyi yönetişim, müktesebat uyumu, stratejik iletişim ve iyi komşuluk ilişkileri Yeşil gündem ve sürdürülebilir bağlantısallık Rekabetçilik ve kapsayıcı büyüme Bölgesel ve sınır ötesi işbirliği Çevre ve İklim sektöründe “Yeşil Gündem ve Sürdürülebilir Bağlantısallık” tematik penceresi altında proje başvurularının yapılması planlanmaktadır. İletişim Adres: Dokuz Eylül Üniversitesi Tınaztepe Yerleşkesi Desum Binası   No: 207-j 35390 Buca, Izmir – Türkiye Telefon: +90 232 301 74 93 Fax: +90 232 301 74 98 E-mail: proje@deu.edu.tr © DEÜ - Proje Yönetim ve Destek Birimi (PRODEB)