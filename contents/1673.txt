Baskıdan, Şiddetten, Tacizden Ayrımcılıktan Kendini Kurtar. | DEKAUM 0 232 412 16 42 CTS 0 232 412 16 31 Menüye Geç Hakkımızda Yönetim Kurulu İlgili Kuruluşlar Projelerimiz Tamamlanan Projelerimiz Çalışma ve Etkinlikler Tamamlanmış Etkinliklerimiz Yönetmelik&Yönerge DEKAUM Yönetmeliği Ulusal ve Uluslararası Belgeler CTS Kütüphanemiz Baskıdan, Şiddetten, Tacizden Ayrımcılıktan Kendini Kurtar. Yayınlanma Tarihi: 03-11-2015 ‘Kadın Çalıştayı’na Geri Sayım Başladı’ Karşıyaka Belediyesi, kadına yönelik şiddete karşı toplumda farkındalık yaratmak amacıyla, 5 – 6 Kasım tarihlerinde ‘Kadın Çalıştayı’ düzenleyecek. Pek çok üniversite, sivil toplum örgütü, kurum ve kuruluşun destekleriyle gerçekleşecek çalıştayda, kadına şiddetin önlenebilmesi için proje başlıkları oluşturulacak; yol haritası belirlenecek. Bir Yıllık Hazırlık Toplumda kadının yerini güçlendirmek adına pek çok örnek projeyi hayata geçiren Karşıyaka Belediyesi, bu kez de son yıllarda artış gösteren şiddet olaylarına dikkat çekmek için dev bir organizasyona imza atacak. Yaklaşık bir yıldır hazırlıkları süren ‘Kadına Yönelik Şiddet’ temalı Kadın Çalıştayı, 5 ve 6 Kasım tarihlerinde, Alsancak’taki Mimarlar Odası İzmir Şubesi binasında yapılacak. İlk gün ‘Şiddetin Tanımı ve Türleri’, ‘Toplumsal Cinsiyet Rolleri’, ve ‘Kadına Şiddeti Önleyici Çalışmalar’ başlıklarıyla üç farklı oturum düzenlenecek. İkinci gün ise çeşitli konularda eş zamanlı beş atölye çalışması yapılacak. Son olarak da tüm etkinliklere ilişkin ortak rapor okunacak. Oturum ve atölyelerde 28 profesör ve doçent doktorun da aralarında bulunduğu 100 kişi görev alacak. Kadınlar, tüm etkinliklere ücretsiz olarak katılabilecek. Kitap Hazırlanacak Çalıştayın ardından, kadına yönelik şiddetin azaltılması için oluşturulacak proje başlıkları ve çalıştay sonuç raporunun yer aldığı bir kitap hazırlanacak. Kitap, tüm kamu kurum ve kuruluşlarına, üniversitelere, STK’lara ve özel sektör temsilcilerine gönderilecek. Destekleyen Kuruluşlar Proje sahibi Karşıyaka Belediyesi öncülüğünde düzenlenen Kadın Çalıştayı’na; Ege Üniversitesi, Dokuz Eylül Üniversitesi, Yaşar Üniversitesi, İzmir Barosu, İzmir İl Emniyet Müdürlüğü, ASPİM, TÜİK İzmir Bölge Müdürlüğü, Karşıyaka İlçe Müftülüğü, Ege Bölgesi Sanayi Odası, EGİKAD ve Karşıyaka Kent Konseyi Kadın Meclisi destek veriyor. “Farkındalık Yaratacağız” Çalıştayın büyük ses getireceğine inandığını belirten Karşıyaka Belediye Başkanı Hüseyin Mutlu Akpınar, “Kadına yönelik psikolojik ve fiziksel şiddet, maalesef son yıllarda giderek artan, küresel bir sorun. Her yaş ve sosyal statüden kadınlarımızın maruz kaldığı şiddeti önleyebilmek için toplumsal farkındalık yaratmamız gerekiyor. Biz bu amaçlı büyük bir adım attık, öncü olduk. Aylardır süren hazırlık çalışmalarımıza katılarak dolu dolu ve çok yararlı bir çalıştay programı hazırlamamızı sağlayan başta EGİKAD olmak üzere tüm destekçilerimize teşekkür ediyorum. Bu çalıştayla, kadına yönelik şiddete karşı önemli bir hareket başlatarak, pek çok önemli projenin hayata geçirilmesine aracılık edeceğimize inanıyorum” dedi. © DEU DEKAUM Kadın Hakları ve Sorunları Uygulama ve Araştırma Merkezi Müdürlüğü