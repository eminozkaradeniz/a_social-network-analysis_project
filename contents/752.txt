Altyapı Olanaklarımız | Proje Yönetim ve Destek Birimi DEU DEBİS Menüye Geç Anasayfa Hakkımızda Biz Kimiz? Ekibimiz Paydaşlarımız Altyapı Olanaklarımız Ulusal Projeler TÜSEB KOSGEB Bakanlık Destekleri Kalkınma Ajansı Destekleri Vakıf ve Dernekler TTGV Kapanan Çağrılar Uluslararası Projeler Erasmus+ HORIZON2020 IPA COST Araştırma Ödülleri ve Hakemlikler Diğer Uluslararası Projeler Kapanan Çağrılar TÜBİTAK Araştırma Destek Programları Bilim İnsanı Destekleme Programları Sanayi Destek Programları Bilim ve Toplum Temalarına Göre Projeler İletişim Memnuniyet Anketi EMUM Dokuz Eylül Üniversitesi Elektronik Malzemeler Üretim ve Uygulama Merkezi (EMUM) farklı disiplinleri bir araya getirerek, ülkemizde üretilmeyen veya nadir üretilen katma değeri yüksek, çevre dostu nano/mikro/makro malzemelerin ve aygıtların tasarımını, üretilmesini, geliştirilmesini ve endüstriye uygulanmasını sağlamak, üniversite-sanayi ve kamu-üniversite iş birliğini geliştirmek, bilimsel literatüre, ülkemizin nano-teknoloji altyapısına, lisans öncesi ve sonrası çalışmalara destek vermektir. DEPARK Sanayi, kamu kuruluşları, üniversiteler ve diğer araştırma altyapılarının aynı ortamda Ar-Ge ve inovasyon çalışmaları yürüttükleri, aralarında bilgi ve teknoloji transferi gerçekleştirdikleri, akademik, ekonomik ve sosyal yapının bütünleştiği bir ekosistem olan Dokuz Eylül Teknoloji Geliştirme A.Ş. (DEPARK) , 2013 yılında kurulmuştur ve 14 ortaklı olup %77,33’lük hissesi Dokuz Eylül Üniversitesi’ne aittir. DEPARK, İnciraltı Yerleşkesi’nde bulunan DEPARK Zeytin Binası ve Nar Kompleksi ile Tınaztepe Yerleşkesi’nde bulunan ALFA ve BETA binalarından oluşmaktadır. DEPARK Tınaztepe Yerleşkesi’nde farklı büyüklükteki yazılım, bilişim, elektronik, ileri malzeme teknolojileri, tasarım, nanoteknoloji, otomotiv, yenilenebilir enerji, tekstil gibi konularda çalışan yenilikçi firmalar kadar Ericsson gibi global Ar-Ge merkezlerini İzmir’e ve DEPARK’a taşıyan uluslararası firmalar da yer almaktadır. DEPARK, aynı zamanda Türkiye’nin ilk sağlık teknolojileri temalı teknoparkıdır. Bu temayı destekleyen ekosistemde deneyimli Dokuz Eylül Üniversitesi Hastanesi, ülkemizin en büyük Biyomedikal Ar-Ge’si, Tıp Fakültesi, Sağlık Bilimleri Enstitüsü ile Sağlık alanında Fakülte,Yüksek Okullar, Meslek Yüksek Okulları ve Sağlık Teknolojileri Hızlandırıcısı ile ideal Sağlık İnovasyon Bölgesi tanımını oluşturmaktadır. Ar-Ge ve inovasyon tabanlı projeler ve işbirlikleri ile yerel ve ulusal kalkınma hedefli girişimciliğin gelişimine katkı sunmaktadır. DEPARK farklı sektörlerden şirketlere ait Ar-Ge projelerini, girişimci ve girişimci adaylarının ön-kuluçka ve kuluçka süreçlerine kabulünü, sektörel projelerin DEPARK’ta geliştirerek şirketleşme/uluslararasılaşma yolunda teknopark ortamının avantajlarını bünyesinde barındırmaktadır. Ayrıca ulusal ve uluslararası girişimcilik ekosistemini kapsayan etkinlikler yolu ile güçlü bir iletişim ağı içerisinde yer alabilmektedirler. Yürütülmekte olan Ar-Ge projelerinin uluslararasılaşması yolunda bir çekim merkezi olan DEPARK, iki ana yerleşkede İzmir’in yol, hava ve deniz ulaşımında lojistik avantajları ile konumlanmaktadır. BİOİZMİR DEÜ Bioİzmir Uluslararası Sağlık Teknolojileri Geliştirici ve Hızlandırıcı Uygulama ve Araştırma Merkezi, sağlıkta “laboratuvardan hasta yatağına” diye adlandırılan zincirde yer alan önemli unsurları İzmir’de bir araya getirerek “tek durak” kavramı ile yaşama geçirilmesini sağlamaktadır. Bioİzmir, sağlık alanında fikirden ürüne ve pazara kadar ilerleyen tüm aşamalarda hem sanayiciye, hem de akademisyene “kolaylaştırıcı”, “hızlandırıcı”, “geliştirici”, “eş uyum sağlayıcı”, “bir araya getirici” olarak destek sağlamaktadır. İzmir’in sağlık girişimleri ve inovasyonu kavşağı haline gelmesini amaç edinen ve İzmir Kalkınma Ajansı’nın desteği ile tamamlanan DEÜ Bioİzmir Uluslararası Sağlık Teknolojileri Geliştirici ve Hızlandırıcı Uygulama ve Araştırma Merkezi, sağlık teknolojileri geliştirmeye yönelik entegre bir ekosistem kurgusuna sahip olma özelliği ile yurt içi ve yurt dışındaki pek çok yapıdan farklılık göstermektedir. Akredite edilmiş laboratuvarlar ile akredite edilmiş testlerin Türkiye’de uygulanabilir hale getirilmesi ile İzmir’in sektörde etkili bir merkez konumuna gelmesine destek verilirken, bir yandan da akreditasyon, sertifikasyon, ilaç pilot üretimi gibi geniş bir yelpazede sunulan hizmetlerle ulusal firmaların uluslararası görünürlüklerinin artmasına destek verilmektedir. İletişim Adres: Dokuz Eylül Üniversitesi Tınaztepe Yerleşkesi Desum Binası   No: 207-j 35390 Buca, Izmir – Türkiye Telefon: +90 232 301 74 93 Fax: +90 232 301 74 98 E-mail: proje@deu.edu.tr © DEÜ - Proje Yönetim ve Destek Birimi (PRODEB)