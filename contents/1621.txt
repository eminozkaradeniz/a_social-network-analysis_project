KADIN ÇALIŞMALARI VE TOPLUMSAL CİNSİYET ALANINDA ÇALIŞAN AKADEMİSYENLER, 2. ULUSLARARASI KADIN KONFERANSI’NDA BULUŞTU | DEKAUM 0 232 412 16 42 CTS 0 232 412 16 31 Menüye Geç Hakkımızda Yönetim Kurulu İlgili Kuruluşlar Projelerimiz Tamamlanan Projelerimiz Çalışma ve Etkinlikler Tamamlanmış Etkinliklerimiz Yönetmelik&Yönerge DEKAUM Yönetmeliği Ulusal ve Uluslararası Belgeler CTS Kütüphanemiz KADIN ÇALIŞMALARI VE TOPLUMSAL CİNSİYET ALANINDA ÇALIŞAN AKADEMİSYENLER, 2. ULUSLARARASI KADIN KONFERANSI’NDA BULUŞTU Yayınlanma Tarihi: 16-10-2018 Dokuz Eylül Üniversitesi Kadın Hakları ve Sorunları Araştırma ve Uygulama Merkezi (DEKAUM) tarafından düzenlenen 2. Uluslararası Kadın Konferansı, “Güçlendirilmek değil, Güçlenmek ve Yola Devam Etmek” temasıyla DESEM’de 4-5 Ekim 2018 tarihleri arasında gerçekleştirildi. Kongrenin açılış törenine katılan YÖK Akademide Kadın Çalışmaları Birimi ve Avrupa Üniversiteler Birliği Araştırma ve İnovasyon Komitesi Üyesi Prof. Dr. Sezer Komsuoğlu konuşmasında kadınların çalışma yaşamı ve iç gücüne eşit katılımın önemli olduğu kadar akademik katılımının da önemli olduğunu belirtti. İki yüz elli bildirinin sunulduğu kongrenin davetli konuşmacıları Gruduate Se Hool Of Education University of California’dan Elliot Turiel, Başkent Üniversitesi’nden Prof. Dr. Figen Çok, Institute of Lithuanian Literature and Folklere’den Dr. Solveiga Daugirdaite, ODTÜ Kuzey Kıbrıs Kampüsü’nden Doç. Dr. Aslı Bugay Sönmez, University of the Afean Greece’den Dr. Marianthi Georgalidou idi. Kongre, DEKAUM tarafından şimdiye kadar ikisi uluslararası olmak üzere düzenlenen üçüncü bilimsel toplantıydı. Bu toplantıların ilki, 2012’de düzenlenen ve yine uluslararası kapsamda çok disiplinli bir sempozyumdu, ana teması Kadın Olmak, Farkındalık ve Özgürleşmek idi. İkincisi Sanat ve Edebiyatın Dışında Bırakılanlar teması ile 2016’da ulusal kapsamda düzenlenen dar ve oldukça derin kapsamlı bir sempozyumdu. Sanat ve edebiyat alanında 1850-1950 yılları arasında etkinlik göstermiş, çalıştığı alanda çok önemli bir yeri olan ancak yazılmış tarihin dışında, bir bakıma gölgede kalmış kadınlar üzerine odaklanan bir sempozyumdu. Geçtiğimiz nisan ayında Ayrıntı yayınlarından çıkan Sanatın Gölgedeki Kadınları başlıklı kitap, 2016’daki bu sempozyumda sunulan çalışmalardan oluşmaktadır. DEKAUM’un düzenlediği üçüncü bilimsel etkinlik ise Güçlendirilmek Yerine Güçlenmek ve Yola Devam Etmek cümlesiyle yola çıkarak gerçekleşmiş oldu. DEKAUM II. Uluslararası Kadın Kongresi’nde sunulan bildirilerin tam metinleri kongre sayfasında Kasım ayı içinde e-kitap olarak yayınlanacak. Ayrıntılı bilgi için kongre sayfasını inceleyebilirsiniz( http://www.dekaum-iwc2018.com/) © DEU DEKAUM Kadın Hakları ve Sorunları Uygulama ve Araştırma Merkezi Müdürlüğü