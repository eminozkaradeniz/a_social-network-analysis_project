Genel Bilgi ve Tanıtım | DEU – Palyatif Bakım Uygulama ve Araştırma Merkezi DEU DEBİS Menüye Geç Anasayfa Hakkımızda Genel Bilgi ve Tanıtım Yönetmelik Misyon & Vizyon Danışma Kurulu Yönetim Kurulu Eğitim Araştırma Etkinlikler İletişim İletişim Bilgileri Faydalı Linkler Genel Bilgi ve Tanıtım Palyatif Bakım tanımı Dünya Sağlık Örgütü’ne (WHO) göre yaşamı tehdit eden hastalıklardan kaynaklanan problemlerle karşılaşan hastaların ve yakınlarının yaşam kalitesini başta ağrı olmak üzere tüm fiziksel, psikososyal ve ruhsal problemlerinin erken tespit edilerek ve etkin değerlendirmeler yapılarak önlenmesi veya giderilmesi yolları ile artıran bir yaklaşımdır. Dünyada ilk modern palyatif bakım kavramının kökleri 1950’li yıllarda hospis hareketlerine dayalıdır. Kelime anlamı olarak hospis; ‘’linguistic root as hospitality’’ misafirperverlik anlamına gelen dilsel bir kökten doğmaktadır. Ülkemizde kanser ve kronik hastalıkların erken tanısı ve tedavi süreçlerindeki gelişmeler ile bu hastalardaki yaşam süreleri uzamakta ve palyatif bakıma olan ihtiyaç tüm dünyada olduğu gibi artmaktadır. Bu nedenle palyatif bakım alanındaki gelişmeler Türkiye Onkoloji Hizmetleri Yeniden Yapılanma Programı çerçevesinde 2010-2023 yılları arasındaki süreçte planlanmıştır. Dokuz Eylül Üniversitesi Palyatif Bakım ilk olarak Haziran 2008’de 4 kişilik küçük bir grubun (Dr. Kamer Mutafoğlu, Dr. Tuğba Yavuzşen, Dr. Rıza Çetingöz ve Dr. Rüksan Çehreli) başlattığı hareket ile yola çıkan, ardından 26 Mayıs 2010’da Palyatif Bakım Çalışma grubu olarak farklı branşlardan onkoloji alanı ile ilgili sağlık çalışanlarının davet edildiği daha kalabalık bir grup olarak aktivitelerine devam etmiştir. Dokuz Eylül Üniversitesi Senatosu 2547 sayılı kanunun 2880 sayılı kanunla değişik 7/d-2 maddesi uyarınca ve 03.07.2012 gün ve 401 toplantı sayısı ile yükseköğretim Kurulu Başkanlığı’na arzına oybirliği ile karar vermiştir. Ardından YÖK 07.09.2012 tarih ve 28404 sayılı Resmi Gazetede yayınlanarak yürürlüğe girmiştir. YÖK tarafından onaylandıktan sonra Dr. Kamer Mutafoğlu merkez müdürü ve Dr. Tuğba Yavuzşen, Dr. Rüksan Çehreli, Dr. Rıza Çetingöz,  Dr. Can Cimilli, Dr.Leyla İyilikçi ve Hemşire Ayfer Elçigil olmak üzere yönetim kurulu üyeleri olarak görevimize başladık. Bu yönetici kadrosunun yanında arkamızda çok farklı branşlardan üyelerimizin olduğu güçlü bir ekiple gün geçtikçe güzel işlere imza attık. Dokuz Eylül Üniversitesi Palyatif Bakım Uygulama ve Araştırma Merkezi’mizde başta erişkin ve çocuk onkoloji hastaları olmak üzere pek çok hasta ve ailelerine hizmet verilmektedir. Çocuk ve erişkin hastalara verilen hizmetin yanında 2008 yılında ekibin oluşması ile ülkemizdeki ilk multidisipliner palyatif bakım ekibi olarak da eğitim faaliyetlerini gerçekleştirmiştir. Günümüzde de büyüyen ekip ile hastalara palyatif bakım hizmeti dışında, sağlık çalışanlarına ve topluma yönelik eğitim programlarımız bulunmaktadır. Bu konuda farkındalığı artırmak ve sürekli eğitimi devam ettirmek ana hedeflerimiz olmuştur. Bu merkezde yatan veya ayaktan tedavi alan onkoloji hastalarımıza farklı alanlarda görevli öğretim üyeleri, hemşireler diyetisyenler, psikologlar ve fizyoterapistler tarafından palyatif bakım desteği sağlanmaktadır. Duyurular duyuru2 duyuru1 © Dokuz Eylül Üniversitesi - Dokuz Eylül Palyatif Bakım Uygulama ve Araştırma Merkezi (DEPAL)