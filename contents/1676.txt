Dicle Koğacıoğlu Makale Ödülü 2017 (Son başvuru tarihi: 1 Ekim 2017) | DEKAUM 0 232 412 16 42 CTS 0 232 412 16 31 Menüye Geç Hakkımızda Yönetim Kurulu İlgili Kuruluşlar Projelerimiz Tamamlanan Projelerimiz Çalışma ve Etkinlikler Tamamlanmış Etkinliklerimiz Yönetmelik&Yönerge DEKAUM Yönetmeliği Ulusal ve Uluslararası Belgeler CTS Kütüphanemiz Dicle Koğacıoğlu Makale Ödülü 2017 (Son başvuru tarihi: 1 Ekim 2017) Yayınlanma Tarihi: 10-04-2017 Dicle Koğacıoğlu Makale Ödülü, 2009 yılında aramızdan ayrılan meslektaşımız, arkadaşımız, sosyolog Dicle Koğacıoğlu anısına Sabancı Üniversitesi Sanat ve Sosyal Bilimler Fakültesi ‘nin desteğiyle SU Gender tarafından verilen bir makale ödülüdür. 2010 yılından bu yana verilen ödülün amacı, Türkiye üzerine toplumsal cinsiyet odaklı araştırmaları desteklemek ve genç araştırmacıları teşvik etmektir. Ödül, yüksek lisans ve doktora öğrencileri ile yüksek lisans derecesini son iki yıl içerisinde almış araştırmacılara açıktır. Gönderilen makaleler anonim olarak, üniversitelerarası bir seçici kurul tarafından değerlendirilir. Ödüller her yılın Aralık ayında düzenlenen bir konferans ve törenle kamuoyuna duyurulur. 2017 yılında verilecek olan Dicle Koğacıoğlu Makale Ödülü toplam 5500 TL olup, birincilik için 3000 TL, ikincilik için 1500 TL, üçüncülük için 1000 TL olarak belirlenmiştir. Ancak, makalelerin birbiriyle eşit değerlendirildiği durumlarda, seçici kurulun kararı doğrultusunda, toplam ödül miktarı eşit olarak paylaştırılabilir. Başvuru Koşulları: Yarışmaya katılacak makaleler daha önce yayımlanmamış, toplumsal cinsiyet odaklı, yeni ve özgün olmalıdır. Makalenin dili Türkçe olmalıdır. Makaleler, başlık, dipnotlar ve referanslar dâhil 6000 kelimeyi aşmamalı, dipnotlar sayfa altına değil makale sonuna eklenmeli, APA alıntı sistemi kullanılmalıdır. Makaleye ek olarak 500 kelimelik bir özet ve başvuru sahibinin özgeçmişi ayrıca sunulmalıdır. Makale veya özette ad, soyad, kurum belirtilmemeli; anonim dosya olarak gönderilmelidir. Başvuru sahibinin adı, soyadı, kurumu, yazışma ve e-posta adresiyle diğer iletişim bilgileri açıkça ayrı bir dosyada belirtilmelidir. Makale, özet, özgeçmiş ve iletişim bilgileri ayrı Word dosyaları olarak gönderilmelidir. Başvurular kogaciogluodulu@sabanciuniv.edu adresine iletilmelidir. Son başvuru tarihi 1 Ekim 2017 ’dir. Sabancı Üniversitesi Toplumsal Cinsiyet ve Kadın Çalışmaları Mükemmeliyet Merkezi Sabancı University Gender and Women’s Studies Center of Excellence T : +90 216 483 9330 F : +90 216 483 9250 E : sugender@sabanciuniv.edu https://genderforum.sabanciuniv.edu © DEU DEKAUM Kadın Hakları ve Sorunları Uygulama ve Araştırma Merkezi Müdürlüğü