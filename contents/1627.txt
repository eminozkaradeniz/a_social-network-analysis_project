ÖĞRETMENLERE “KADINA YÖNELİK ŞİDDETLE MÜCADELE EĞİTİMİ” | DEKAUM 0 232 412 16 42 CTS 0 232 412 16 31 Menüye Geç Hakkımızda Yönetim Kurulu İlgili Kuruluşlar Projelerimiz Tamamlanan Projelerimiz Çalışma ve Etkinlikler Tamamlanmış Etkinliklerimiz Yönetmelik&Yönerge DEKAUM Yönetmeliği Ulusal ve Uluslararası Belgeler CTS Kütüphanemiz ÖĞRETMENLERE “KADINA YÖNELİK ŞİDDETLE MÜCADELE EĞİTİMİ” Yayınlanma Tarihi: 16-04-2018 İzmir İl Milli Eğitim Müdürlüğü tarafından lise öğretmenlerine “Kadına Yönelik Şiddet ve Mücadele Mekanizmaları” konulu eğitim verildi. Geçtiğimiz Mart ayında düzenlenen ve 3 gün süren eğitime, Aile ve Sosyal Politikalar Bakanlığı İzmir İl Müdürlüğü, İzmir Barosu, Dokuz Eylül Üniversitesi,  Katip Çelebi Üniversitesi, Ege Üniversitesi destek verdi. Etkinlikte Dokuz Eylül Üniversitesi Kadın Sorunları Araştırma ve Uygulama Merkezi (DEKAUM) Yönetim Kurulu Üyeleri Prof. Dr. Diğdem Müge Siyez, Yrd. Doç. Dr. Songül Ercan eğitim verdi. “Kadına Yönelik Şiddetin Öz Draması ve Toplumsal Cinsiyet Eşitliğine İlişkin Farkındalığın Arttırılmasında Okul Temelli Çalışmalar” konulu sunum yapan Prof. Dr. Diğdem Müge Siyez,  Türkiye’de toplumsal cinsiyet eşitliği sağlanırsa kadına yönelik şiddeti ortadan kaldırılabileceğini savundu. Toplumsal cinsiyet eşitliğinin temelinin eşit fırsatlar ve eşit ücretten geçtiğini belirten Siyez, “Bu konu yalnızca bizim değil, dünyanın çok önemli bir sorunudur. Medya bizim için eşitsizliği pekiştiren en önemli organlardan bir tanesidir. Medyada kullanılan dil sıkıntılıdır. Okullarda toplumsal cinsiyet eşitliğini öğretmek zorundayız. CEDAW, İstanbul sözleşmesi gibi uluslararası bağlayıcılığa sahip yasalar bunu bize zorunlu kılıyor” dedi. Dilde Toplumsal Cinsiyet Eğitimi konulu sunum yapan Yrd. Doç. Dr. Songül Ercan, bir toplumda kadın ve erkeğin rolleri ne kadar katı olarak belirlenmişse dilsel farklar da o kadar büyük ve katı olduğunu belirterek, şöyle konuştu: “Toplumsal yapı nasılsa, o da dilimize yansıyor. Cinsiyetle bağlantılı dil kullanımları bu toplumsal farkın bir sonucu ve göstergesidir. Kadınlar toplumdaki cinsiyetçi ayrımı kendilerine öğretilen dil kullanımında ve dilin onlara davranış biçiminde deneyimlemektedir. Dil ve düşünce arasında çok büyük ilişki var o nedenle dilimizi değiştirirsek düşünce yapılarımız da değişir. Cinsiyet rolleri toplumun ideolojisini yansıtır. Dilin yapısı hayata bakış açımızı etkiler.” © DEU DEKAUM Kadın Hakları ve Sorunları Uygulama ve Araştırma Merkezi Müdürlüğü