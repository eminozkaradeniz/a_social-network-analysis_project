DEÜ COVID – 19 İLE MÜCADELEYE YÖNELİK ÇOK DİSİPLİNLİ GÜDÜMLÜ PROJE ÇAĞRISI | Bilimsel Araştırma Projeleri Koordinasyon Birimi Facebook DEU DEBİS Menüye Geç Anasayfa Kurumsal Tarihçe & Bilgi Misyon & Vizyon BAP Komisyonu Personel Mevzuat Projeler Özgelirler İle Desteklenen Projeler TÜBİTAK Projeleri AB Projeleri Diğer Proje Destek Destek Ekibi Fon Veren Kurumlar Proje Verileri Özgelirler İle Desteklenen Projeler Biten Projeler Devam Eden Projeler TÜBİTAK Projeleri AB Projeleri Diğer Yıllara Göre Proje Verileri 2019 Yılı BAPSİS İletişim DEÜ COVID – 19 İLE MÜCADELEYE YÖNELİK ÇOK DİSİPLİNLİ GÜDÜMLÜ PROJE ÇAĞRISI 22-04-2020 Dünya Sağlık Örgütü tarafından pandemi olarak belirlenen yeni tip Korona virüs (COVID-19) tüm dünya gibi ülkemizi de etkisi altına almıştır. Bu acil durum karşısında Dokuz Eylül Üniversitesi Bilimsel Araştırma Projeleri Komisyonu, yeni tip korona virüsün teşhis ve tedavisinde kullanılabilecek ürünler ile hastalıkların önlenmesi, etkili koruyucu ürünlerin geliştirilmesi ve destek süreçlerine ilişkin uygulamalara yönelik projelerin yürütülmesi amacıyla üniversitemiz araştırmacılarının başvuru yapabileceği özel bir çağrı açmıştır. Ülkemizin COVID-19 salgını ile mücadelesine katkı vermek; salgının toplumda yayılımının en aza indirilmesi ve kontrol altına alınmasını sağlamak, başta risk altındaki gruplar olmak üzere toplum sağlığının korunması ve salgının olumsuz sosyo-ekonomik etkilerini hafifletmek asıl hedeftir. Tüm dünyada ve ülkemizde pandemiye neden olarak önemli bir sağlık sorunu haline gelen Yeni Tip Korona virüs ve neden olduğu hastalık (COVID-19) üzerine; Çok Disiplinli Güdümlü Proje çağrısı kapsamında var olan soruna bilimsel açıdan yaklaşarak alternatif çözümler sunacak, üniversitemiz içerisinde farklı disiplinlerde çalışmakta olan akademik personelimizin eşgüdümlü bir şekilde çalışmasına imkân sağlayacak, katma değeri yüksek, özgün projeler desteklenecektir. COVID-19 salgın riski ile mücadeleye katkı sağlayacak ve salgının etkilerinin azaltılmasına yönelik acil çözüm sunan projelerin desteklenmesi hedefleyen programın genel çerçevesi ile amaç ve hedefleri aşağıdaki gibi olacaktır: GENEL ÇERÇEVE Yeni Tip Koronovirüs ve neden olduğu hastalık ( COVID-19) tüm dünyada ve ülkemizde yaygın bir hastalığa yol açmış ve Dünya Sağlık Örgütü tarafından pandemi olarak ilan edilmiştir. Toplumlarda kontrolsüz yayılımını önlemek için ağır sosyal izolasyonlar uygulanmakta ve sağlık sistemlerinin üzerindeki yükün azaltılmasına yönelik olağanüstü önlemler alınmaktadır.  Bu bağlamda COVID – 19 salgın riski ile mücadeleye katkı sağlayacak ve salgının etkilerinin azaltılmasına yönelik acil çözüm sunan projelerin desteklemesi ulusal bir önem taşımaktadır. Bu çağrıda, yeni tip korona virüsün tanı ve tedavisinde kullanılabilecek ürünler, hastalığın klinik ve tedavi yanıtlarının belirlenmesine, virülans etkenleri, patogenezine yönelik çalışmalar,  hastalığın önlenmesinde etkili koruyucu ürünlerin geliştirilmesi ve destek süreçlerine ilişkin uygulamalara yönelik projelerin desteklenmesi amaçlanmıştır. AMAÇ VE HEDEFLER Bu çağrı kapsamında COVID-19 tanı ve tedavisinde kullanılan ürünler, hastalığın kontrolsüz yayılımının engellenmesi ve ortam koşullarının iyileştirilmesine yönelik ürün ve ekipmanların, hastalığın önlenmesinde etkili koruyucu ürünlerin geliştirilmesine yönelik aşağıda alt başlıkları bulunan Ar-Ge projeleri desteklenecektir: Anti viral ajanlar, Virüsün patogenezine yönelik ilaçlar, İlaç yeniden konumlandırma, Aşı çalışmaları, Plazma, antikor, peptid türevi yeni tedavi ürünleri, Virüsün patogenezini açıklamaya yönelik in vitro ve in vivo çalışmalar, Hastalığın klinik süreçlerine ilişkin değerlendirme, karar destekleri, görüntü işlemleme, risk algoritmaları vb. çalışmalar, Vücut sıcaklığı, kandaki oksijen çözünürlüğü gibi hastalık işaretçilerinin takibine olanak sağlayacak giyilebilir teknolojiler, Topluluktaki bireylerin vücut ısısının yaygın olarak ölçülmesini sağlayacak düşük maliyetli termal görüntüleme teknolojileri, Kullanılan ilaçlara yönelik klinik araştırmalar, Salgınla ilişikli bilişim uygulamaları, Ortam koşullarının iyileştirilmesine yönelik ekipmanlar, Koruyucu ürünlerin geliştirilmesi ( dezenfektan, maske, koruyucu kıyafetler vb) Bireysel korunma ekipmanlarının geliştirilmesi, Tedavi süreçlerinde kullanılan cihazların geliştirilmesi ve üretimi, Tanı kitleri (Doğrulama ölçütleri (duyarlılık, özgüllük, doğruluk, kesinlik, doğrusallık) uluslararası kabul görmüş sınırlar içerisinde olmalı), Yoğun bakım ünitelerinde kullanılan cihazlar, Virüsün yayılmasının engellenmesi ve kontrol altına alınması, Halk sağlığı için hazırlık ve müdahale çalışmaları, Salgının ülke ve bölge ekonomisine negatif etkilerinin azaltılmasına yönelik yenilikçi uygulamalar geliştirilmesi. BAŞVURU SÜRECİ Proje başvuruları, BAPSİS üzerinden hazırlanarak ilgili akademik birimin üst yazısı ve yönetim kurulu kararı ile BAP Koordinasyon Birimine iletilecektir. Başvuru ve eklerinin 15.05.2020 Cuma günü saat 17.30’ a kadar Rektörlük Genel Evrak Birimine teslim edilmiş olması gerekmektedir. Projelerin değerlendirilmesi DEÜ Bilimsel Araştırma Projeleri Komisyonu tarafından gerçekleştirilecektir. ÇAĞRIYA ÖZEL HUSUSLAR Bu çağrıya ait özel hususlar şunlardır: Araştırma ve geliştirme niteliği olmayan; Daha önce yapılan, tekrar niteliği taşıyan; Bu çağrıda ifade edilen amaç ve hedefler ile bağlantısı olmayan; Sadece tek bir programda yer alan öğretim üyelerini içeren; Gerekli olduğu halde etik kurul belgesi olmayan; Çok disiplinli olma özelliği taşımayan proje önerileri kapsam dışında tutulacaktır. COVID – 19 salgın riski ile mücadeleye katkı sağlayacak ve salgının etkilerinin azaltılmasına yönelik acil çözüm sunan projelerin desteklemesi önceliklidir. Başvuru Aşaması Tüm proje başvuruları, http://bid.deu.edu.tr/deu-otomasyonlar/ i nternet adresinde yer alan Bilimsel Araştırma Projeleri Otomasyonu kullanılarak gerçekleştirilir. Projeler ilgili akademik birimin üst yazısı ve yönetim kurulu kararı ekinde BAP Koordinasyon Birimine iletilecektir. Başvuru ve eklerinin 15 Mayıs 2020 günü saat 17.30’ a kadar Rektörlük Genel Evrak Birimine teslim edilmiş olması gerekmektedir. Proje Bütçesi: Çok Disiplinli Güdümlü Proje çağrısı için bütçe üst limiti 500.000 TL olarak belirlenmiştir. Bu tutar sadece proje için gerekli olan sarf malzeme, hizmet alımı, makine-teçhizat, yolluk giderlerini içermekte olup, projede görev alacak bursiyerler için ayrıca finansal destek istenebilmektedir. Projelerde istenen bütçenin, ilgili projenin en etkin ve verimli bir şekilde yürütülmesini sağlayabilecek şekilde düzenlenmesi gerekmektedir. Üniversitemizde mevcut olan demirbaşların tekrar alınmasını ve büyük ölçüde hizmet alımı gerektiren bütçeler ve mükerrer malzeme talepleri projenin olumsuz değerlendirilmesine neden olabilecektir. Bursiyer Ödemeleri: Bir projede bursiyer olarak görev alabilecek lisansüstü öğrenci sayısı en fazla 2 olarak belirlenmiştir. Öğrencilerin burs alabileceği maksimum süreler ve alacakları aylık tutarlar aşağıya çıkarılmıştır. Niteliği Süresi (Ay) Burs Tutarı  (Net Ödenecek) Yüksek Lisans Öğrencisi 12 1.500.-TL Doktora Öğrencisi 24 2.200.-TL Üniversitemiz dışından araştırmacıların projede yer alması: Bir projede görev alacak DEÜ dışından araştırmacı sayısı DEÜ’den yer alan toplam araştırmacı (yürütücü dahil) sayısının %50’sini geçmemesi gerekmektedir. Proje Çıktısı Projelerden elde edilen sonuçların, Dokuz Eylül Üniversitesi Bilimsel Araştırma Projeleri Yönergesi’nin 3. maddesinde [1] yer alan “proje çıktısı” tanımına uygun çıktılara dönüşmesi beklenmektedir. Önerilecek projelerde değişik birimlerde farklı uzmanlık alanlarına sahip (en az iki farklı uzmanlık alanı) akademik personelimizin aşağıda yer alan konularda işbirliği içerisinde çalışması beklenmektedir. [1] Proje Çıktısı : İlgili BAP proje künyesini atıflandırmak şartı ile proje sonuç raporu tarihinden itibaren en çok 2 (iki) yıl içinde proje kapsamında gerçekleştirilmesi beklenen; Üniversitelerarası Kurul tarafından tanınan indekslerde (SCI, SCI-Expanded, SSCI, AHCI ve alan indeksleri gibi) yer alan dergilerde yayımlanmış makaleleri, Uluslararası Patent: Uluslararası araştırma ofisleri tarafından (PCT – Patent Cooperation Treaty) buluşun yeni ve buluş basamağı içerdiğine dair araştırma raporu alınmış patent başvurularını, Ulusal Patent: Türk Patent ve Marka Kurumu tarafından buluşun yeni ve buluş basamağı içerdiğine dair araştırma raporu alınmış patent başvurularını, Kitap veya kitap bölümü: Ulusal ve uluslararası yayınevleri tarafından yayımlanmış kitap ve ya kitap bölümü yazarlığı, Sanat tasarım projeleri için sergi, panel, workshop, konser, kongre, konferans, cd vb. gibi eserleri ifade eder. Pilot tesis, prototip, faydalı ürün/model, tasarım ve sergileri ifade eder. Dokuz Eylül Üniversitesi - Bilimsel Araştırma Projeleri Koordinasyon Birimi © DEU Debis Girişi Kullanıcı: @ deu.edu.tr ogr.deu.edu.tr Şifre: DEBİS Öğrenci Şifre Değiştirme Arabirimi DEBİS Personel Şifre Değiştirme için Kampüs Bilgi İşlem birimine gitmeniz gerekmektedir.