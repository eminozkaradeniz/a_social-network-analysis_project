Dokuz Eylül Üniversitesi ile Aile ve Sosyal Politikalar Bakanlığı İzmir İl Müdürlüğü arasında kadına yönelik şiddeti önlemek için Eğitim ve İşbirliği Protokolü imzalandı. | DEKAUM 0 232 412 16 42 CTS 0 232 412 16 31 Menüye Geç Hakkımızda Yönetim Kurulu İlgili Kuruluşlar Projelerimiz Tamamlanan Projelerimiz Çalışma ve Etkinlikler Tamamlanmış Etkinliklerimiz Yönetmelik&Yönerge DEKAUM Yönetmeliği Ulusal ve Uluslararası Belgeler CTS Kütüphanemiz Dokuz Eylül Üniversitesi ile Aile ve Sosyal Politikalar Bakanlığı İzmir İl Müdürlüğü arasında kadına yönelik şiddeti önlemek için Eğitim ve İşbirliği Protokolü imzalandı. Yayınlanma Tarihi: 10-10-2017 BASIN BÜLTENİ KADINA YÖNELİK ŞİDDETİ ÖNLEMEDE ÖRNEK İŞBİRLİĞİ DEÜ’LÜ ÖĞRENCİLERE KADINA YÖNELİK ŞİDDETLE MÜCADELE EĞİTİMİ Dokuz Eylül Üniversitesi, kadına yönelik şiddeti önleme çalışmaları kapsamında önemli bir projeye imza attı. Aile Sosyal Politikalar Bakanlığı uzmanları, üniversite öğrencilerine kadına yönelik şiddetle mücadele mekanizmaları ve çözüm stratejileri üzerine eğitim verecek. Dokuz Eylül Üniversitesi (DEÜ) ile Aile ve Sosyal Politikalar Bakanlığı İzmir İl Müdürlüğü arasında Eğitim ve İş Birliği Protokolü imzalandı. Protokol kapsamında, bakanlığa bağlı uzmanlar tarafından DEÜ Tıp, Hukuk, Eğitim, Hukuk, Hemşirelik Fakülteleri ile Fizik Tedavi ve Rehabilitasyon Yüksek Okulu öğrencilerine kadınlara yönelik şiddetle mücadele mekanizmaları ve çözüm stratejileri ile şiddeti önleme politikaları hakkında eğitim çalışmaları yapılacak. DEÜ Rektör Vekili Erdal Çelik, öğrencilerin akademik öğretimin yanında kamusal bilinci gelişmiş, topluma faydalı bireyler olmalarını istediklerini kaydederek, “İmzalarını attığımız bu protokol, kurumlar arası işbirliği içinde güvenilir yarınlar ve sağlıklı yaşam için elimizden gelen her şeyi yaptığımızı göstermesi bakımından son derece önemlidir” dedi. Çelik, “Tıp, Hukuk, Eğitim ve Hemşirelik fakültelerimiz ile Fizik Tedavi ve Rehabilitasyon Yüksekokulu’muzdan mezun olacak öğrencilerimiz kadınlara yönelik şiddeti önleme, sağlıklı yaşama, duyarlı toplum ve sağduyulu bireyler yetiştirme gibi konularda eğitim alacaklar. Öğrencilerimiz tam donanımlı bireyler olarak toplumsal yaşamda farklılıklarını ortaya koyacaklar” diye konuştu. İŞ BİRLİĞİNE HAZIRIZ Üniversitelerin toplumsal yaşam içinde vazgeçilmez birer unsur olduğunu vurgulayan Rektör Vekili Çelik, “Akademik öğretimin yanında öğrencilerimizi hayata hazırlama konusunda eğitimin de öneminin farkındayız. Üniversitemizden mezun olacak öğrencilerimize mesleki eğitimlerinin yanında kamusal işleyiş hakkında bilinçlenmelerinden kendimizi sorumlu tutuyoruz. Bu yüzden topluma faydalı her türlü işbirliğine açığız. DEÜ Kadın Hakları ve Sorunları Araştırma ve Uygulama Merkezi (DEKAUM) Müdürü Doç. Dr. Özlem Belkıs ve Cinsel Taciz ve Saldırıya Karşı Destek Birim Koordinatörümüz Prof. Dr. Diğdem Müge Siyez hocamıza projeye katkılarından dolayı teşekkür ediyorum. Protokolümüzün hayırlı olmasını diliyorum” ifadelerini kullandı. FARKINDALIK ARTACAK DEÜ Rektörlük Senato Salonu’nda düzenlenen protokol töreninde konuşan Aile ve Sosyal Politikalar İzmir il Müdürü Nesim Tanğlay, DEÜ ile birlikte birçok önemli proje yürüttüklerini belirterek, “İmzaladığımız bu protokol, kadına yönelik şiddeti önleme noktasında toplumda farkındalık yaratmayı amaçlıyor. Kurumlar arası çalışmalar, toplumsal sorunlara dikkat çekme ve çözümü noktasında önemli bir katkı sağlamaktadır. Başta Rektör Vekilimiz Prof. Dr. Erdal Çelik olmak üzere emeği geçen tüm destekçilere teşekkür ediyorum” dedi. Protokolün yürütücülerinden olan Dokuz Eylül Üniversitesi Kadın Hakları ve Sorunları Araştırma ve Uygulama Merkezi (DEKAUM) Müdürü Doç.Dr. Özlem Belkıs da, bakanlık ve il müdürlüğü uzmanları tarafından verilecek eğitimlerin önemini vurguladı. Basından haberler… http://www.hurriyet.com.tr/kadina-yonelik-siddeti-onlemede-isbirligi-40600387 tıklayınız. http://www.ilksesgazetesi.com/haber/kadina-siddetlemucadele-egitimi-37537.html tıklayınız. © DEU DEKAUM Kadın Hakları ve Sorunları Uygulama ve Araştırma Merkezi Müdürlüğü