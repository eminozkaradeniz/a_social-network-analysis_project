Çevrimiçi DEÜ | DEÜ Tercih Rehberi DEÜ Tercih Rehberi DEÜ Tercih Rehberi Anasayfa Fakülteler Yüksekokullar Meslek Yüksekokulları Menü Anasayfa Fakülteler Yüksekokullar Meslek Yüksekokulları Üniversite tercihi yapacak adayların merak ettiklerini yanıtlamak için çevrim içiyiz. online.deu.edu.tr portalı üzerinden 17 Fakülte, 2 yüksekokul, 1 konservatuvar, 6 Meslek Yüksekokulumuzdan öğretim elemanları ve yetkililer, çevrimiçi seminerlerde sizlerle olacak. Bölümlerimizin öne çıkan özellikleri, teknik olanaklar ve uygulama alanlarımız, mezunların kariyer alanları ve birçok konu için canlı gerçekleşecek çevrim içi tanıtım seminerlerimizi takip edebilirsiniz. ulusal ve uluslararası ve değişim programları, kariyer planlama, sağlık, beslenme, barınma spor ve sanat gibi üniversitemizdeki yaşama dair her şey yine canlı izleyip yetkililere sorular sorabileceğiniz Çevrim içi DEÜ Tanıtım Günleri ’nde. Fakülte, Yüksekokul ve Meslek Yüksekokulları Öğretim Elemanlarımız Akademik birimlerimizin, tarihçeleri, amaçları, bölümler/programlar için öne çıkan farklılaştırıcı özellikleri, akademik kadro özellikleri, eğitim özellikleri, uygulama alanları, mezunların kariyer alanları vb. bilgileri sizlere çevrimiçi sunacaklar. Tercihlerle ilgili teknik bilgilendirmeler için her akademik birimden en az bir öğrenci işleri yetkilisi de sunumda yer alacak. İdari Birimler Özellikle doğrudan öğrencilerimize yönelik verdikleri hizmetlerle öne çıkan idari birimlerimiz ise kurumsal sunumlarıyla sizlerle olacaklar. Kariyer Planlama ve Mezunlarla İlişkiler Koordinatörlüğü (KPMİ) öğrencilerin kariyer gelişimi için gerçekleştirilen faaliyetler, iş dünyasına hazırlık çalışmaları ve mezuniyet sonrası hizmetler hakkında; Sağlık Kültür ve Spor Daire Başkanlığı (SKS) beslenme, barınma ve sağlık hizmetlerinin yanı sıra, öğrenci toplulukları, sanat kültür ve spor etkinlikleri ve tesisler hakkında; Engelsiz DEÜ Koordinatörlüğü, dezavantajlı öğrenci ve personelimiz için erişilebilirlik çalışmaları ve öğrencilerin öğrenimleri boyunca engelleri nedeniyle karşılaşabilecekleri zorlukları en aza indirmek adına sağladıkları hizmetleri hakkında; Dış ilişkiler Koordinatörlüğü ise ulusal ve uluslararası değişim programları hakkında bilgilendirmelerde bulunacaklar. Kariyer Gelişim Seminerleri Öğrencilik yaşamınız ve geleceğe hazırlık için size destek olacak ve yol gösterici bilgi aktarımlarından oluşan çevrim içi seminerlerde etkinlik de yer alıyor. 3 MAYIS PAZARTESİ 11:00 – 12:00 Kariyer Planlama ve Mezunlarla İlişkiler Koordinatörlüğü 12:00 – 13:00 Buca Eğitim Fakültesi 13:00 – 14:00 Denizcilik Fakültesi 14:00 – 15:00 Diş Hekimliği Fakültesi 15:00 – 16:00 Edebiyat Fakültesi 16:00 – 17:00 SEMİNER: Prof. Dr. Pınar Süral Özer / Bireysel Kariyer Gelişiminde Gençler İçin İpuçları 4 MAYIS SALI 10:00 – 11:00 Sağlık Kültür ve Spor Daire Başkanlığı 11:00 – 12:00 Dış İlişkiler Koordinatörlüğü 12:00 – 13:00 Fen Fakültesi 13:00 – 14:00 Güzel Sanatlar Fakültesi 14:00 – 15:00 Hemşirelik Fakültesi 15:00 – 16:00 Hukuk Fakültesi 16:00 – 17:00 SEMİNER: Prof. Dr. Diğdem Müge Siyez / Stresli ve Belirsiz Zamanlarda Kariyer Planlama 5 MAYIS ÇARŞAMBA 10:00 – 11:00 Engelsiz Dokuz Eylül Koordinatörlüğü 11:00 – 12:00 İktisadi ve İdari Bilimler Fakültesi 12:00 – 13:00 İlahiyat Fakültesi 13:00 – 14:00 İşletme Fakültesi 14:00 – 15:00 Mimarlık Fakültesi 15:00 – 16:00 Mühendislik Fakültesi 16:00 – 17:00 SEMİNER: Prof. Dr. Aslı Uz Baş / Kariyer Kararı Verme ve Psikolojik İyi-Oluş 6 MAYIS PERŞEMBE 10:00 – 11:00 Turizm Fakültesi 11:00 – 12:00 Necat Hepkon Spor Bilimleri Fakültesi 12:00 – 13:00 Tıp Fakültesi 13:00 – 14:00 Veteriner Fakültesi 14:00 – 15:00 Devlet Konservatuvarı 15:00 – 16:00 Fizik Tedavi ve Rehabilitasyon Yüksekokulu 16:00 – 17:00 SEMİNER: Doç. Dr. Engin Deniz Eriş / Geleceğe Hazırlan: 21. Yüzyıl Kimi Arıyor? 7 MAYIS CUMA 10:00 – 11:00 Uygulamalı Bilimler Yüksekokulu 11:00 – 12:00 Adalet Meslek Yüksekokulu 12:00 – 13:00 Bergama Meslek Yüksekokulu 13:00 – 14:00 Efes Meslek Yüksekokulu 14:00 – 15:00 İzmir Meslek Yüksekokulu 15:00 – 16:00 Sağlık Hizmetleri Meslek Yüksekokulu 16:00 – 17:00 Torbalı Meslek Yüksekokulu KAYIT OL © Dokuz Eylül Üniversitesi  2018  |  Tel: +90 232 301 78 91  |  Email: kariyerplanlama@deu.edu.tr HAYALLERİ GERÇEĞE DÖNÜŞTÜRMEK Değerli Adayımız, Öğretim ve araştırma faaliyetlerine dahil olacağınız, yeni ve heyecan verici bir dönemin başındasınız. Bu süreçte yapacağınız tercihler ya da alacağınız kararlar, kariyerinizi şekillendirecek, hayata bakışınızı derinleştirecek ve kişisel hedeflerinizi gerçekleştirmenizi sağlayacaktır. O yüzden geleceğinizi bugünden inşa etmek, size uygun mesleği seçmek ve yükseköğretim alanında doğru adımlar atmak, sizin için son derece önemli olacaktır. Türkiye’nin yükseköğretimdeki saygın markalarından birisi olan Dokuz Eylül Üniversitesi, ulusal ve uluslararası alandaki akademik faaliyetlerini titizlikle sürdüren; aziz milletimizin ve insanlığın selameti için çalışan bir kurumdur. Aklın, mantığın ve yüksek insani değerlerin ilke olduğu üniversitemizde, aidiyet duygusu içinde hareket etmek, ortak değerlere sahip çıkmak ve kurum kültürünü korumak aile fertlerimizin sorumluluğudur. Aslında bugüne kadar elde ettiğimiz başarıların özünde, birlikte hareket etme duygumuz yer almaktadır. Buradan aldığı güç ile bilimin dokunduğu zihinleri topluma kazandıran; ülkemizin kalkınma ve refah odaklı büyüme politikalarını desteklen üniversitemiz, bilgili, donanımlı, çok yönlü düşünebilen, milli ve manevi değerlerimize bağlı bireyler yetiştirmektir. Bu yönüyle kurumumuz, mensuplarımız ve mezunlarımız ile bağlarını güçlü tutmakta; onlara meslek hayatlarına olduğu kadar sosyal hayatlarına da değer katmaktadır. Adını güzel İzmir’in kurtuluşundan alan üniversitemiz, kent geneline yayılmış üç kampüsü ve 14 yerleşkesi ile çağın gerektirdiği bütün öğretim ve araştırma uygulamaları ile kamu hizmetlerini, aile fertlerine sunmaktadır. Yaklaşık 8 bin akademik ve idari mensubu bulunan; İzmir’in 13 ilçesinin nüfusundan daha fazla öğrencisi olan kurumumuzda, yıl boyunca sosyal, kültürel ve sportif etkinlikler düzenlenmekte; mensuplarımızın burada yer almaları teşvik edilmektedir. Konaklama, ulaşım ve kütüphane hizmetleri gibi temel konularda her türlü kolaylık gösterilmekte, öğrencilerimizin öğrenci topluluklarına katılımlarını destekleyerek kalıcı dostlukların kurulması amaçlanmaktadır. Türkiye’nin sağlık alanındaki önemli yatırımlarını bünyesinde barındıran üniversitemizde, bölgesel hizmet sunan araştırma uygulama hastanesi ile kamusal sorumluluklar yerine getirilmekte; fen, eğitim, mühendislik, spor ve sosyal bilimler gibi birçok alanda ön lisans, lisans ve lisansüstü düzeyde eğitimler verilmektedir. İş dünyası ile anlamlı bağlar kurulmasını sağlayan DEPARK, DETTO ve BAMBU Ön Kuluçka Merkezi gibi birimlere de sahip olan üniversitemiz, inovasyon ve girişimcilik kültürüne önem vermekte ve Ar-Ge faaliyetlerini desteklemektedir. Öğrencilerimizin staj ve burs gibi olanaklardan yararlanmaları için özel birimleri bulunan üniversitemizde, bütün süreçler kontrollü şekilde yürütülmektedir. Öğrenci odaklı bir vizyon ile hareket eden üniversitemiz, sadece 2.5 yılda birçok yatırımı da onlar için hayata geçirmiştir. İzmir’in ilk Veteriner Fakültesi ile Diş Hekimliği Fakültesi bu dönemde açılmış, Hemşirelik Fakültesi’ndeki öğrencilerimiz ve hemşirelerimiz için Simülasyon Laboratuvarı kurulmuştur. Küresel Covid-19 salgını sonrası geliştirilen onlineDEU sistemi hayata geçirilmiş; Aliağa’da Mesleki ve Çevresel Hastalıklar Hastanesi’nin temeli atılmıştır. YÖK’ün Engelsiz Üniversite Ödüllerinde 3 Engelsiz Program Nişanına; Mekanda Erişilebilirlik dalında 2 ve Eğitimde Erişilebilirlik dalında bir bayrak ödülüne sahip üniversitemizde bütün çalışmalar, engelli mensuplarımızın ihtiyaçları gözetilerek gerçekleştirilmektedir. Yürüttüğümüz projeler nedeniyle 2020’de Aile, Çalışma ve Sosyal Hizmetler Bakanlığı’ndan iki ödül daha aldığımızın bilgisi de sizlerle paylaşmak isteriz. Başta öğrencilerimiz olmak üzere mensuplarımızın kullanımı için Buca’daki Tınaztepe Yerleşkesi’nde Yarı Olimpik Yüzme havuzunun temelini atılmış; Seferihisar’da spor kompleksinin inşaatına başlanmıştır. Dünyadaki ve Türkiye’deki gelişmeleri de yakından takip eden üniversitemiz, 2021 yılı itibariyle Havacılık ve Uzay Mühendisliği bölümünü kurmuş; bu alanda kendini yetiştirmek isteyen gençlerimizin önünü açmıştır. Yükseköğretim kurumlarının akademik performansını değerlendiren URAP Araştırma Laboratuvarı’nın açıkladığı 2020 raporuna göre üniversitemiz, Türkiye’deki üniversiteler arasında bir önceki yıla göre 8 basamak yükselerek 9. olmuş; uluslararası sıralamada ise 27 basamak birden yükselerek dünya üniversiteleri arasında 971. sırada yer almayı başarmıştır. YÖK’ün Uluslararasılaşma Strateji Belgesi’nde pilot üniversitelerden birisi olan üniversitemiz, yurt dışındaki yükseköğretim kurumları ile birçok alanda işbirliği ve değişim anlaşması yapmıştır. Dolayısıyla üniversitemiz bu alanda son derece özel bir misyona sahiptir. Bu kitap ise öğrencilerimizin mesleklerinin gerektirdiği bilgiyi ve yetkinliği kazanmalarını sağlayan; üniversitemizin insan gücünü, teknik ve fiziki altyapısını oluşturan birimlerimizle ilgili bilgiye ulaşabileceğiniz bir kaynak olarak sizler için özel hazırlanmıştır. Sevgili Adayımız, Üniversitemizin en güçlü yanı, hiç kuşkusuz mensuplarımızın varlığıdır. Bizler, ortak akıl ile hareket etmeye ve farklılıklarımızı kazanım olarak görmeye dikkat ederiz. Kimseyi ötekileştirmez, sorunları birlikte çözmek için gayret gösteririz. Ailemizin ferdi olmak her zaman ayrıcalıktır. Dolayısıyla hayat boyu sürecek dostlukları üniversitemizde kurmanızdan ve ailemizin bir parçası olmanızdan büyük mutluluk duyacağımızı belirtmek isteriz. Hayallerinizi gerçeğe dönüştüğü huzurlu bir hayat geçirmenizi temennisi ile yolunuzun ve bahtınızın açık olmasını diliyoruz. Prof. Dr. Nükhet Hotar REKTÖR