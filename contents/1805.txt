Uluslararası Serbest Görev İHA Yarışması | Proje Yönetim ve Destek Birimi DEU DEBİS Menüye Geç Anasayfa Hakkımızda Biz Kimiz? Ekibimiz Paydaşlarımız Altyapı Olanaklarımız Ulusal Projeler TÜSEB KOSGEB Bakanlık Destekleri Kalkınma Ajansı Destekleri Vakıf ve Dernekler TTGV Kapanan Çağrılar Uluslararası Projeler Erasmus+ HORIZON2020 IPA COST Araştırma Ödülleri ve Hakemlikler Diğer Uluslararası Projeler Kapanan Çağrılar TÜBİTAK Araştırma Destek Programları Bilim İnsanı Destekleme Programları Sanayi Destek Programları Bilim ve Toplum Temalarına Göre Projeler İletişim Memnuniyet Anketi Uluslararası Serbest Görev İHA Yarışması Yayınlanma Tarihi: 15-02-2021 2005 yılından bu yana düzenlediğimiz Uluslararası Efficiency Challenge Elektrikli Araç Yarışları, üniversitelerimiz ve kamuoyunda alternatif ve temiz enerji kaynakları konusunda farkındalık oluşturmayı, ülkemizin batarya beslemeli araçlar teknolojisinde gelişimine katkı sağlamayı,  katılımcılara mesleki ve sosyal alan deneyimi kazandırmayı amaçlar. Elektromobil ve hidromobil kategorilerinde düzenlenen yarışlarda, bu yıl takımlara 25.000 TL hazırlık desteği ve 50.000 TL’ye kadar performans ödülleri ile özel ödüller verilmektedir. Aynı amaçlarla bu yıl ilk defa düzenlediğimiz Liseler Arası Efficiency Challenge Elektrikli Araç Yarışlarında takımlara 25.000 TL hazırlık desteği ve 30.000 TL’ye kadar performans ödülleri ile özel ödüller verilmektedir. Yarışlar, 31 Ağustos – 5 Eylül 2021 tarihlerinde İstanbul Park Yarış Pisti’nde gerçekleştirilecektir. 2016 yılından bu yana düzenlediğimiz Uluslararası İnsansız Hava Araçları (İHA) Yarışması, gençlerimizi İHA teknolojilerine yönlendirmeyi, ülkemizin bu alanda sahip olduğu bilgi ve tecrübeyi arttırmayı, aynı zamanda katılımcılara teknik ve sosyal deneyim kazandırmayı amaçlar. Sabit kanat ve döner kanat kategorilerinde düzenlenen yarışmada takımlara 18.000 TL hazırlık desteği ve 40.000 TL’ye kadar performans ödülleri ile özel ödüller verilmektedir. Aynı amaçlarla sabit kanat ve döner kanat kategorilerinde bu yıl 2.sini düzenlediğimiz Liseler Arası İHA Yarışmasında takımlara 13.000 TL hazırlık desteği ve 25.000 TL’ye kadar performans ve özel ödüller verilmektedir. Bu yıl ilk kez düzenlenecek Uluslararası Serbest Görev İHA Yarışması, herhangi bir kategori ve görev tanımı olmaksızın katılımcıların tamamen hayal ve fikir dünyalarını geliştirerek farklı yapılardaki (sabit kanat, döner kanat, çırpan kanat, hibrit vb.) İHA’larla her türlü bilimsel, teknolojik, yetenek ve beceriye dayalı uçuşları teşvik etmeyi ve ülkemizi İHA teknolojilerinde iddialı ulusal ve uluslararası öğrencilerin buluşma noktası haline getirmeyi amaçlar. Takımlara 18.000 TL’ye kadar hazırlık desteği ve 50.000 TL’ye kadar performans ödülleri verilmektedir. Yarışmalar, 13 Eylül – 18 Eylül 2021 tarihlerinde Bursa Yunuseli Havalimanı’nda gerçekleştirilecektir. Tüm ödüller, 21 – 26 Eylül 2021 tarihlerinde İstanbul Atatürk Havalimanı’nda gerçekleştirilecek TEKNOFEST’te verilecektir. Başvurular, https://kys.turkiyeteknolojitakimi.org/tr/ sistemi üzerinden devam etmektedir. Detaylı bilgi, https://teknofest.org/ sayfasında mevcuttur. Başvuru için son tarih: 28 Şubat 2021 İletişim Adres: Dokuz Eylül Üniversitesi Tınaztepe Yerleşkesi Desum Binası   No: 207-j 35390 Buca, Izmir – Türkiye Telefon: +90 232 301 74 93 Fax: +90 232 301 74 98 E-mail: proje@deu.edu.tr © DEÜ - Proje Yönetim ve Destek Birimi (PRODEB)