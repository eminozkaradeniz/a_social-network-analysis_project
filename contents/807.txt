2021 Yılı TÜBİTAK Bilim, Özel, Hizmet ve Teşvik Ödülleri Başvuruları Başladı. | Proje Yönetim ve Destek Birimi DEU DEBİS Menüye Geç Anasayfa Hakkımızda Biz Kimiz? Ekibimiz Paydaşlarımız Altyapı Olanaklarımız Ulusal Projeler TÜSEB KOSGEB Bakanlık Destekleri Kalkınma Ajansı Destekleri Vakıf ve Dernekler TTGV Kapanan Çağrılar Uluslararası Projeler Erasmus+ HORIZON2020 IPA COST Araştırma Ödülleri ve Hakemlikler Diğer Uluslararası Projeler Kapanan Çağrılar TÜBİTAK Araştırma Destek Programları Bilim İnsanı Destekleme Programları Sanayi Destek Programları Bilim ve Toplum Temalarına Göre Projeler İletişim Memnuniyet Anketi 2021 Yılı TÜBİTAK Bilim, Özel, Hizmet ve Teşvik Ödülleri Başvuruları Başladı. Yayınlanma Tarihi: 23-03-2021 2021 yılında Türkiye Bilimsel ve Teknolojik Araştırma Kurumu (TÜBİTAK) tarafından; Bilim, Özel, Hizmet ve Teşvik Ödülleri olmak üzere dört kategoride ödül verilecektir. Bilim Ödülü: Ülkemizde yaptığı çalışmalarla bilime uluslararası düzeyde önemli katkılarda bulunmuş hayattaki bilim insanlarına verilir. Özel Ödül: Bilim Ödülü eş değeri olarak yurt dışında yaptığı çalışmalarla bilime uluslararası düzeyde katkıda bulunmuş, Türkiye Cumhuriyeti vatandaşı, hayattaki bilim insanlarına verilir. Hizmet Ödülü: Ülkemizde bilim ve teknolojinin gelişmesine üstün hizmetlerde bulunmuş kişilere verilir. Hizmet Ödülü için hayatta olmayan bilim insanları da aday gösterilebilir. Teşvik Ödülü: Yaptığı çalışmalarla bilime gelecekte uluslararası düzeyde önemli katkılarda bulunabilecek niteliklere sahip olduğunu kanıtlamış, ödülün verildiği yılın ilk gününde 40 yaşını geçmemiş, Türkiye’de yerleşik hayattaki bilim insanlarına verilir. Başvuru Şartları: 1980 yılı ve öncesi doğumlu adaylar, TÜBİTAK Teşvik Ödülü’ne başvuru yapamaz. Kadın başvuru sahiplerinin her doğumu için 40 yaş sınırına bir yıl ilave edilir. TÜBA GEBİP Ödül süresini 2020 yılı içinde başarıyla tamamlayan bilim insanları, 40 yaşını doldurmuş olsalar bile 2021 yılı TÜBİTAK Teşvik Ödülü’ne başvurabilirler. Başvuru ve Değerlendirme Süreci Teşvik Ödülü’ne hayatta olan adaylar kişisel olarak başvurabilir veya aday gösterilebilirler. Bilim, Özel ve Hizmet Ödüllerine kişisel başvuru yapılamaz, aday gösterilmek gerekmektedir. Bilim, Özel, Hizmet ve Teşvik Ödüllerine; Geçmişte TÜBİTAK Bilim, Özel, Hizmet Ödülü veya TÜBİTAK-TWAS Bilim Ödülü almış olanlar, Türkiye Bilimler Akademisi Konseyi, Üniversitelerin Senatoları, Bilimsel ve teknolojik alanlarda faaliyet gösteren kamu ve özel sektör kurum ve kuruluşlarının en üst karar alma organları, Yükseköğretim Kurulu (YÖK) TÜBİTAK Ar-Ge ve Ar-Ge Kolaylık Birimleri Yönetim Kurulları ve TÜBİTAK Araştırma Grupları Yürütme Komiteleri (kendi faaliyet alanlarında) aday gösterebilirler. TÜBİTAK Ödüllerine ilişkin detaylı bilgilerin yer aldığı duyuru metnine buradan , TÜBİTAK Bilim, Özel, Hizmet ve Teşvik Ödülleri Başvuru Sistemine ise buradan ulaşabilirsiniz. Başvuru için son tarih 30 Nisan 2021 Cuma günü saat 18:30 olup, söz konusu tarihe kadar başvuru sahibi ve/veya aday gösteren kurum ya da kuruluşun en üst yetkili yetkilisi tarafından elektronik olarak imza işleminin tamamlanmış olması gerekmektedir. İletişim Adres: Dokuz Eylül Üniversitesi Tınaztepe Yerleşkesi Desum Binası   No: 207-j 35390 Buca, Izmir – Türkiye Telefon: +90 232 301 74 93 Fax: +90 232 301 74 98 E-mail: proje@deu.edu.tr © DEÜ - Proje Yönetim ve Destek Birimi (PRODEB)