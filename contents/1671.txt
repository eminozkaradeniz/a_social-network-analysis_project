KADINA YÖNELİK ŞİDDETLE MÜCADELE EĞİTİMLERİ İKİNCİ YILINI DOLDURDU | DEKAUM 0 232 412 16 42 CTS 0 232 412 16 31 Menüye Geç Hakkımızda Yönetim Kurulu İlgili Kuruluşlar Projelerimiz Tamamlanan Projelerimiz Çalışma ve Etkinlikler Tamamlanmış Etkinliklerimiz Yönetmelik&Yönerge DEKAUM Yönetmeliği Ulusal ve Uluslararası Belgeler CTS Kütüphanemiz KADINA YÖNELİK ŞİDDETLE MÜCADELE EĞİTİMLERİ İKİNCİ YILINI DOLDURDU Yayınlanma Tarihi: 06-05-2019 Dokuz Eylül Üniversitesi ile Aile ve Sosyal Politikalar İl Müdürlüğü arasında imzalanan Eğitim ve İşbirliği Protokolü kapsamında ‘Kadına Yönelik Şiddetle Mücadele Mekanizmaları’ konulu eğitimler ikinci yılını doldurdu. İkinci yılın ilk eğitimi Hemşirelik Fakültesi öğrencilerine verildi. Eğitimler, DEKAUM Müdür Vekili Doç. Dr. Aslı Özdemir, DEKAUM Merkez Yönetim Kurulu Üyesi Doç. Dr. Bahar Üste,  Aile ve Sosyal Politikalar Bakanlığı İzmir İl Müdürlüğü Sosyal Hizmet Uzmanları Güliz Kuri ve Psikolog Nazan Köse tarafından gerçekleştirildi. DEKAUM Müdürü Doç. Dr. Aslı Özdemir, merkezin kadın hakları ve sorunları konusunda bilinçlendirmeye yönelik çeşitli eğitim etkinlikleri, araştırma, proje çalışmaları gibi faaliyetler yürüttüğünü belirterek, şöyle konuştu: “Bir kadın ve bir anne olarak hiçbir zaman şiddete maruz kalmamanızı diliyorum. Bu eğitimler; sizin olmasa bile bir yakınınızın, iş ya da sosyal çevrenizde hayatına dokunduğunuz bir bireyin başına geldiğinde bu konuda bilgi sahibi olmanız ve şiddetle mücadele konusunda onlara yardımcı olabilmeniz açısından büyük önem taşımaktadır. Sizlere aktarılması planlanan bilgilerin gerekmemesini ama gerektiğinde de şiddetle başa çıkma bunu ortadan kaldırma ve önleme konusunda faydalı olmasını diliyorum.”  DEKAUM koordinatörlüğünde yürütülen proje kapsamında öğrencilere, toplumsal cinsiyet eşitliği,  6284 sayılı kanun, İstanbul Sözleşmesi, ŞÖNİM’ler, Kadın Konuk Evleri ve Kadın Danışma Merkezleri gibi şiddetle mücadele mekanizmaları anlatıldı. ŞİDDET VE ŞİDDETLE MÜCADELE EĞİTİMLERİ TIP FAKÜLTESİ İLE DEVAM ETTİ 2019-2020 yılı “Kadına Yönelik Şiddetle Mücadele Mekanizmaları” konulu eğitimlerin ikincisi, Tıp ve Hemşirelik Fakültesi öğrencilerine verildi. Kurucu Öğretim Üyeleri Konferans Salonu’nda gerçekleşen eğitimlerde konuşan DEKAUM Merkez Yönetim Kurulu Üyesi ve aynı zamanda İzmir Meslek Yüksekokulu Öğretim Üyesi Doç. Dr. Bahar Üste, cinsiyetin doğuştan geldiğini ancak, toplumsal cinsiyetin sonradan kazanıldığını ifade etti. Doç. Dr. Üste, “Toplumsal cinsiyet konusunu anlamak için yapılan çalışmalarda, cinsiyet rollerinin aile başta olmak üzere sosyal çevre, eğitim kurumları, medya gibi aracılar yardımıyla öğretilmesi ‘Cinsiyetlerin Toplumsallaştırılması’dır” dedi. Psikolog Seher Gündoğun ise,  dünya çapında kadın cinayetlerinin yüzde 38’inin kadınların eşi ya da birlikte yaşadığı kişiler tarafından işlendiğini belirterek, “Dünyada her yıl 1.4 milyon  insanın şiddet nedeniyle hayatını kaybettiği tahmin edilmektedir. Türkiye de ise geçtiğimiz yıl 399 kadının cinayete kurban gitti. Bu yılın ilk üç ayında yaklaşık 100 kadın öldürüldü. Şiddet en çok kadınlara, çocuklara, yaşlılara, engellilere, göçmenlere, evsizlere, mültecilere yönelmektedir” dedi. Sosyal Hizmet Uzmanı Güliz Kuru ise 6284 sayılı kanun, İstanbul Sözleşmesi, ŞÖNİM’ler, Kadın Konuk Evleri ve Kadın Danışma Merkezleri gibi şiddetle mücadele mekanizmaları hakkında bilgi verdiği konuşmasında, şiddet ve şiddet türlerine değindi. Kuru, şiddetin istemli bir şekilde, tehdit yoluyla ya da bizzat, kişinin kendisine, diğer bir kişiye, bir gruba ya da topluma yönelik olarak fiziksel güç ya da nüfuz kullanımı olduğunu ifade etti. © DEU DEKAUM Kadın Hakları ve Sorunları Uygulama ve Araştırma Merkezi Müdürlüğü