DEKAUM 0 232 412 16 42 CTS 0 232 412 16 31 Menüye Geç Hakkımızda Yönetim Kurulu İlgili Kuruluşlar Projelerimiz Tamamlanan Projelerimiz Çalışma ve Etkinlikler Tamamlanmış Etkinliklerimiz Yönetmelik&Yönerge DEKAUM Yönetmeliği Ulusal ve Uluslararası Belgeler CTS Kütüphanemiz Yayınlanma Tarihi: 19-07-2016 http://www.deu.edu.tr/DEUWeb/Icerik/Icerik.php?KOD=23135 DOKUZ EYLÜL ÜNİVERSİTESİ SENATO KARARI “ Türkiye Cumhuriyeti Devleti’ne Yönelik Darbe Girişimini Lanetliyoruz” “15 Temmuz 2016, Cuma akşamı başlayan, Demokrasimize yönelik kanlı darbe girişimi, Türk Milleti’nin dünyaya örnek olacak kararlı ‘karşı duruşu’ ile engellenmiştir. Türkiye Cumhuriyeti Devleti; Atatürk’ün Önderliğinde Türk Ulusunun tüm dünyaya meydan okuyarak yazdığı bağımsızlık destanının eseridir. Yönetim şeklinin Cumhuriyet olması rastgele bir seçim değil, Mustafa Kemal Atatürk ve arkadaşlarının ‘Cumhur’u baş tacı ederek, demokrasiyi daim kılma iradesinin ifadesidir. İşte bu Yüce Millet, kuruluşundan on yıllar sonra da Cumhuriyetine ve Demokrasisine canı pahasına sahip çıkarak, bir kez daha destan yazmıştır. ‘Demokrasi’ vazgeçilmezdir. Çağdaş muasır medeniyetler seviyesine ulaşmanın, olmazsa olmazıdır. Demokrasiyi askıya alarak bir yere varmak, mümkün değildir. Ülkemiz bu zorlu sınavla defalarca karşılaşmasına rağmen, bugüne dek Türkiye Cumhuriyeti Devleti’ni dimdik ayakta tutmayı başarmıştır. 15 Temmuz akşamı yaşadığımız darbe girişimi, karanlık güçlerin akıl almaz bir oyunudur. Ve Türk Milleti’nin ‘İstiklal ve Cumhuriyet’i koruma kararlılığı, bu kara oyunu da bozmuştur. Bu kara gecenin sabahında, üstüne yağan bombalara rağmen, yaralarını saran Türkiye Büyük Millet Meclisi’nde bir araya gelen iktidar ve muhalefet partileri, yayınladıkları ortak bildiri ile tüm dünyaya Türk Milleti’nin ‘İstiklal ve Cumhuriyet’ini koruma kararlılığını bir kez daha haykırmıştır. Dokuz Eylül Üniversitesi Senatosu olarak, bu karanlık darbe girişimini lanetliyor, Türk Milletinin bu karanlık darbeyi canı pahasına engelleme yönündeki kararlılığını, minnet ve şükran duyguları ile paylaşıyoruz. Türkiye Cumhuriyeti Devleti, bu pervasız saldırıdan bir kez daha güçlenerek çıkmıştır. Bu korkunç girişimde yaşamını yitiren şehitlerimize Allah’tan rahmet, gazilerimize acil şifalar, yakınlarına sabır diliyoruz. “ © DEU DEKAUM Kadın Hakları ve Sorunları Uygulama ve Araştırma Merkezi Müdürlüğü