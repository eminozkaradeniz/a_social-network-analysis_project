CORNET Programı 31.Çağrısı | Proje Yönetim ve Destek Birimi DEU DEBİS Menüye Geç Anasayfa Hakkımızda Biz Kimiz? Ekibimiz Paydaşlarımız Altyapı Olanaklarımız Ulusal Projeler TÜSEB KOSGEB Bakanlık Destekleri Kalkınma Ajansı Destekleri Vakıf ve Dernekler TTGV Kapanan Çağrılar Uluslararası Projeler Erasmus+ HORIZON2020 IPA COST Araştırma Ödülleri ve Hakemlikler Diğer Uluslararası Projeler Kapanan Çağrılar TÜBİTAK Araştırma Destek Programları Bilim İnsanı Destekleme Programları Sanayi Destek Programları Bilim ve Toplum Temalarına Göre Projeler İletişim Memnuniyet Anketi CORNET Programı 31.Çağrısı Yayınlanma Tarihi: 04-02-2021 KOBİ’lerin İhtiyaçlarına Yönelik Akademi-Özel Sektör- Şemsiye Kuruluş İşbirliği Çağrısı: Almanya, Avusturya, Belçika, Brezilya, Hollanda, İsviçre, Kanada, Peru ve Polonya ile İkili ve Çok Taraflı İşbirliği Fırsatı Cornet Programı’nın 31. çağrısı ile küçük ve orta büyüklükte işletmelerin (KOBİ) rekabet öncesi kapasitelerini artıracak ihtiyaçlarına yönelik kolektif projelerin desteklenmesi hedeflenmektedir. Söz konusu çağrı ile desteklenecek projelerin KOBİ ihtiyaçları doğrultusunda akademi ortağınca gerçekleştirilmesi, çıktıların ise birden fazla KOBİ’nin faydasına olması ve çıktıların yaygınlaştırılması beklenmektedir. 31 Mart 2 02 1 tarihine kadar açık kalacak olan çağrı Almanya, Avusturya, Belçika, Brezilya, Hollanda, İsviçre, Kanada, Peru ve Polonya ile işbirliğine olanak tanınmaktadır. Çağrı ile en az 2 üye ülkenin yer aldığı işbirliği projeleri desteklenebilecektir. Uluslararası başvuruda her ülkeden üçer paydaşın yer alması gerekmektedir: AR-GE ve inovasyon faaliyetlerini sürdürecek akademi ortağı, KOBİ şemsiye kuruluşu ve KOBİ’lerden oluşan bir Kullanıcı Grubu. AR-GE ve inovasyon faaliyetlerinin akademi ortağı (yükseköğretim Kanunu kapsamında yer alan yükseköğretim kurumları, eğitim ve araştırma hastaneleri, kamu kurum ve kuruluşları) tarafından gerçekleştirilmesi gerekmektedir. Proje konularının, bir KOBİ Şemsiye Kuruluşu tarafından belirlenen ihtiyaçlara göre şekillendirilmesi gerekmektedir. KOBİ şemsiye kuruluşunun, belirli bir alandaki KOBİleri temsil etmesi ve KOBİlerin ihtiyaçlarını tespit edebilir olması beklenmektedir. İhracatçı birlikleri, ticaret ve sanayi odaları, organize sanayi bölgeleri, vakıflar, dernekler ve bunların iktisadi işletmeleri ve meslek birlikleri KOBİ şemsiye kuruluşu olarak değerlendirilebilecektir. Başvurularda en az 3 KOBİ’den oluşan bir Kullanıcı Grubu tanımlanmalıdır. Kullanıcı Grubu’nun yılda en az 2 kez proje ekibi ile bir araya gelmesi gerekmektedir. Kullanıcı grubunun, proje ekibinin çalışmalarını yönlendirici, projenin verimliliğinin artırılmasına yönelik bilgiler sağlaması beklenmektedir. Başarılı bulunan projelerde yer alan Türkiye’deki araştırma ekibi için TÜBİTAK tarafından proje süresi boyunca maksimum 1.000.000 TL (PTİ ve kurum hissesi hariç) araştırma desteği sağlanabilecektir. Maksimum proje süresi 24 ay olabilmektedir. Uluslararası çağrı metnine CORNET çağrı sayfası ndan, detaylı bilgilere ise TÜBİTAK çağrı sayfası ndan ve ulusal süreçler dokümanı ndan ulaşılabilir. İletişim Adres: Dokuz Eylül Üniversitesi Tınaztepe Yerleşkesi Desum Binası   No: 207-j 35390 Buca, Izmir – Türkiye Telefon: +90 232 301 74 93 Fax: +90 232 301 74 98 E-mail: proje@deu.edu.tr © DEÜ - Proje Yönetim ve Destek Birimi (PRODEB)