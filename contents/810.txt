Biz Kimiz? | Proje Yönetim ve Destek Birimi DEU DEBİS Menüye Geç Anasayfa Hakkımızda Biz Kimiz? Ekibimiz Paydaşlarımız Altyapı Olanaklarımız Ulusal Projeler TÜSEB KOSGEB Bakanlık Destekleri Kalkınma Ajansı Destekleri Vakıf ve Dernekler TTGV Kapanan Çağrılar Uluslararası Projeler Erasmus+ HORIZON2020 IPA COST Araştırma Ödülleri ve Hakemlikler Diğer Uluslararası Projeler Kapanan Çağrılar TÜBİTAK Araştırma Destek Programları Bilim İnsanı Destekleme Programları Sanayi Destek Programları Bilim ve Toplum Temalarına Göre Projeler İletişim Memnuniyet Anketi BİZ KİMİZ? Kısa adı PRODEB olan Dokuz Eylül Üniversitesi Proje Koordinasyon ve Destek Birimi, ulusal (TÜBİTAK, Kalkınma Ajansları, Bakanlıklar, Vakıf ve Dernekler, vb.) ve uluslararası programların (AB Topluluk Programları, Birleşmiş Milletler, Dünya Bankası, vb.) yaygınlaştırılması ve bu programlara etkin katılım sağlanmasından sorumlu koordinasyon birimidir. Dokuz Eylül Üniversitesi bünyesindeki araştırmacıların, idari personelin ve öğrencilerin ulusal ve uluslararası programlardaki faaliyetlerini artırmayı hedefleyen birimimiz, Dokuz Eylül Üniversitesi Rektörlüğü bünyesinde 2009 yılında kurulmuş ve 2015 yılına kadar faaliyetlerine devam etmiştir. 2020 yılı itibari ile yeniden yapılandırılan PRODEB, Üniversitemizin stratejik hedefleriyle eşgüdüm içerisinde, geçmiş birikimleri gelecek vizyonuyla pekiştirerek faaliyetlerine devam etmektedir. VİZYON PRODEB’in vizyonu, Üniversitemizin araştırma alanının Türkiye ve Avrupa Araştırma Alanı ile bütünleşmesi, uluslararası ve ulusal fon kaynaklarından üst düzeyde katma değer elde edilmesi ve bu fon kaynaklarıyla Üniversitemiz bünyesinde yürütülen araştırma faaliyetlerinin desteklenmesinin bir kurum kültürü olarak benimsenmesidir. PRODEB, üniversitemizin bilimsel ve inovatif araştırma altyapısının, eğitim-öğretim kalitesinin ve iç/dış paydaşlarla etkileşiminin geliştirilmesi yönündeki stratejik hedefleri doğrultusunda dinamik ve proaktif şekilde faaliyetlerine devam edecektir. MİSYON Misyonumuz, çok sayıda akademik birime sahip ve geniş bir alana yayılmış olan Üniversitemizin uluslararası araştırma ve toplumsal proje alanları ile bütünleşmesini temin etmek; araştırmacıların ve öğrencilerin ulusal-uluslararası projelere katılımını arttırmak; araştırma projelerinde ve toplumsal projeler alanlarında etkin rol almasını sağlamaktır. Başta sağlık ve mühendislik olmak üzere Üniversitemizin güçlü olduğu alanlarda tamamlayıcı; gelişmekte olan alanlarda ise tetikleyici bir rol üstlenecek olan PRODEB, DEPARK ve Bioİzmir gibi Ar-Ge ve Ür-Ge’ye yönelik birimlerle de organik bağ oluşturarak stratejik bir pozisyonda konumlanacaktır. FAALİYETLER Araştırma projelerine ve toplumsal projelere yönelik destek programlarını ve çağrıları proaktif şekilde takip etmek ve duyurmak, Kapasite arttırıcı ve bilgi çoğaltıcı etkinlikler (eğitimler, toplantılar, vb.) düzenlemek, Üniversitemizde proje kültürünün oluşturulmasına ve geliştirilmesine katkı sağlamak, Fon kaynakları hakkında bilgilendirme sağlayarak araştırmacıları teşvik etmek, Araştırmacılarımızın proje fikirleriyle uyumlu fon programlarına yönlendirilmesi konusunda destek vermek, Tüm bu faaliyetleri DETTO ve BAP ile işbirliği ve koordinasyon içerisinde yürütmek. PRODEB’in Üniversitemiz Stratejik Planı’ndaki yeri 11.12.2020 tarihinde yayınlanan DEÜ 2021-2025 dönemi stratejik planında, üniversitemizin stratejik amaçları ve hedefleri doğrultusunda tanımlanan ihtiyaçlar kapsamında PRODEB’in katkı sağlamayı amaçladığı hedefler: Proje yazma ve bilgilendirme çalışmalarının etkin katılım sağlanarak izlenmesi, Sektöre yönelik hazırlanan (Üniversite-sanayi işbirliği) projesi sayısının arttırılması, Disiplinler arası araştırma fırsatlarının etkin duyurusu ve etkileşim yaratılmasında kolaylaştırıcı rolü alması şeklindedir. PRODEB, stratejik planda belirtildiği üzere BAP Koordinasyon birimi, DETTO koordinatörlüğü ve Kütüphane ve Dökümantasyon Daire Başkanlığı’nın yanı sıra üniversitemizin tüm birimleri ile etkin işbirliği ve etkileşim sağlamayı hedeflemektedir. İletişim Adres: Dokuz Eylül Üniversitesi Tınaztepe Yerleşkesi Desum Binası   No: 207-j 35390 Buca, Izmir – Türkiye Telefon: +90 232 301 74 93 Fax: +90 232 301 74 98 E-mail: proje@deu.edu.tr © DEÜ - Proje Yönetim ve Destek Birimi (PRODEB)