GENÇ HUKUKÇULAR, KADINA ŞİDDETİ TARTIŞTI | DEKAUM 0 232 412 16 42 CTS 0 232 412 16 31 Menüye Geç Hakkımızda Yönetim Kurulu İlgili Kuruluşlar Projelerimiz Tamamlanan Projelerimiz Çalışma ve Etkinlikler Tamamlanmış Etkinliklerimiz Yönetmelik&Yönerge DEKAUM Yönetmeliği Ulusal ve Uluslararası Belgeler CTS Kütüphanemiz GENÇ HUKUKÇULAR, KADINA ŞİDDETİ TARTIŞTI Yayınlanma Tarihi: 06-05-2019 Dokuz Eylül Üniversitesi ile Aile ve Sosyal Politikalar İl Müdürlüğü arasında imzalanan Eğitim ve İşbirliği Protokolü kapsamında ‘Kadına Yönelik Şiddetle Mücadele Mekanizmaları’ konulu eğitim Hukuk Fakültesi’nde gerçekleşti. Genç hukukçuların ilgi gösterdiği eğitimi, DEKAUM Merkez Yönetim Kurulu Üyesi Doç. Dr. Bahar Üste,  Aile ve Sosyal Politikalar Bakanlığı İzmir İl Müdürlüğü Sosyal Hizmet Uzmanları Güliz Kuri ve Öznur Sabuncu verdi. Hukuk Fakültesi İrfan Baştuğ Amfisinde gerçekleşen eğitimi Hukuk Fakültesi Dekan Yardımcısı Dr. Öğretim Üyesi Serkan Meraklı, Hukuk Fakültesi Öğretim Üyesi ve aynı zamanda DEKAUM Müdür Yardımcısı Doç. Dr. Mine Akkan izledi. DEKAUM Merkez Yönetim Kurulu Üyesi Doç. Dr. Bahar Üste,  toplumlarda, cinsiyet rolleri, kalıp yargılar, kadınlarla erkeklerin farklı oldukları inancı, hem kadın hem de erkek için olumsuz sonuçlar doğurabileceğini belirterek, “Bu durum, insanların kendilerini gerçekleştirmelerine, mutlu olmalarına, hatta sağlıklı olmalarına engel olabilir. İnsanlara kadın ya da erkek olarak bakmak ve her tür davranışı bununla sınırlamak haksızlıktır. İnsanların yapmak istedikleri, kendilerini daha mutlu hissettikleri, yapmaktan hoşlandıkları ve başarılı olabilecekleri durum ve davranışları cinsiyet nedeniyle yasaklanmamalıdır. İnsanlar sosyal alana çıkabildikleri ölçüde başarı kazanırlar” dedi. Psikolog Öznur Sabuncu, şiddete en çok kadınların, çocukların, yaşlıların, engellilerin, göçmenlerin, evsizlerin, mültecilerin maruz kaldığını belirtirken, Sosyal Hizmet Uzmanı Güliz Kuru ise  ‘Alo 183 Sosyal Destek Hattı’nın şiddete uğrayan ya da uğrama riski taşıyan, destek ve yardıma ihtiyacı olan kadın ve çocuklar için psikolojik, hukuki ve ekonomik danışma hattı olarak çalıştığını ifade etti. © DEU DEKAUM Kadın Hakları ve Sorunları Uygulama ve Araştırma Merkezi Müdürlüğü